---
layout: summary
---

# AK - SO 1.1 & 1.2

## Ontstaan van de Himalaya, fossielen, stollingsgesteenten en oceaanbodem

Het bewegen van de aardplaten heet **platentektoniek**. De Himalaya is ontstaan toen de Indische plaat in de Euraziatische plaat is gebotst. Hierbij ontstond vulkanisme, waarna de Himalaya is ontstaan.

In de Himalaya liggen veel fossielen van dieren die op de zeebodem liggen. Deze zijn hier terecht gekomen doordat de oceaanbodem omhoog is gekomen tijdens het botsen van de Indische plaat en de Euraziatische plaat. Het materiaal wat op de zeebodem lag is daar gekomen door rivieren. Dit gesteente is fijngeperst tot een gesteente, wat mee omhoog is genomen tijdens de botsing van de Indische plaat en de Euraziatische plaat. De Himalaya is dus een **plooiingsgebergte**: het bestaat uit materiaal dat omhoog is bewogen.

**Graniet** is een **stollingsgesteente**: het is ontstaan uit afgekoeld **magma** uit de aardmantel. Het is herkenbaar aan de vlekken. Graniet kan geen **fossielen** bevatten.

## Jonge & hoge en oude & lage gebergten

Jonge gebergten zijn te herkennen aan de hoge spitse toppen, met diepe dalen. Dit zijn hooggebergten. Hooggebergten slijten af tot middelgebergten en heuvelland en de toppen worden afgerond. Dit worden dan oude gebergten. **Reliëf** is het hoogteverschil in het landschap. Een hooggebergte heeft veel reliëf, een laaggebergte heeft weinig reliëf.

## Verwering

**Verwering** is het uit elkaar vallen van gesteenten. Er zijn 3 vormen van **mechanische verwering**:

1.  Vorstverwering: regenwater komt in spleten en bevriest. Het ijs zet uit, en het gesteente valt uit elkaar.

2.  **Biologische verwering**: wortels van bomen groeien in spleten waardoor het gesteente uit elkaar valt.

3.  **Verwering door uitzetting en inkrimping door temperatuurverschillen**: als gesteente overdag warm wordt door de zon, en ‘s nachts afkoelt tot onder het vriespunt zal de steen uitzetten en inkrimpen. Waardoor het uit elkaar valt.

Bij **chemische verwering** zorgt zuurstof en vocht voor verwering. Dit gaat snel in een warm en vochtig klimaat en langzaam in een droog of koud klimaat.

## Grotten

Grotten ontstaan nadat gesteente is opgelost. Regenwater vermengt zich met plantenwortels waardoor het zuur wordt. Dit zure water sijpelt naar beneden, en lost het gesteente, bijvoorbeeld **kalksteen**, op. Als dit vaak gebeurt kan het hele landschappen transformeren. Deze landschappen noem je **karstgebieden**.

## Begrippenlijst

| Biologische verwering | Verwering van gesteente door de werking van de wortels van planten en bomen. (Vorm van mechanische verwering) |
|----|----|
| Chemische verwering | Verwering van gesteente door de werking van zuurstof en vocht. |
| Fossiel | Versteend(e) overblijfsel of afdruk van plant of dier |
| Graniet | Stollingsgesteente met vlekjes als kenmerk |
| Heuvelland | Gebied met een hoogte tussen de 200 en 500 meter. |
| Hooggebergte | Gebied met een hoogte van 1500 meter of meer boven zeeniveau. |
| Jong gebergte | Een gebergte met veel reliëf en hoge toppen. |
| Kalksteen | Sedimentgesteente uit samengeperste schelpen. |
| Karstgebied | Gebied dat gekenmerkt wordt door het oplossen van grote volumes aan kalksteen |
| Laagvlakte | Vlak gebied met een hoogte onder de 500 meter. |
| Magma | Vloeibaar gesteente onder de grond. |
| Mechanische verwering | Verwering waarbij gesteente verbrokkelt zonder dat de samenstelling verandert |
| Middelgebergte | Gebied met een hoogteligging tussen de 500 en 1500 meter. |
| Oud gebergte | Een gebergte met weinig reliëf en lage toppen. |
| Plooiingsgebergte | Gebergte waarbij het gesteente in plooien is geduwd. |
| Reliëf | Hoogteverschillen in het landschap |
| Stollingsgesteente | Gesteente dat ontstaat wanneer magma stolt. |
| Vorstverwering | Vorm van mechanische verwering waarbij water in de spleten van het gesteente telkens bevriest en weer ontdooit. |
