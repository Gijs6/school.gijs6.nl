---
layout: summary
---

# NE - H3&4

## Hoofdstuk 3

### Woordenschat: Vaste voorzetsels en voorzetseluitdrukkingen

Veel werkwoorden hebben een vast voorzetsel: *verslaafd zijn **aan***, *deelnemen **aan***, *houden **van***, *antwoorden **op***. Er zijn ook combinaties van een zelfstandig naamwoord, een werkwoord en een vast voorzetsel: *hekel hebben **aan***, *kritiek hebben **op***, *rekening houden **met***. Of een bijvoeglijk naamwoord, een werkwoord en een vast voorzetsel: *trouw zijn **aan***. **Voorzetseluitdrukkingen** zijn woordcombinaties zoals *ten gevolge van* of *met betrekking tot.* Deze kun je meestal vervangen door 1 voorzetsel: *ten gevolge van* ðŸ¡¢ *door* en *met betrekking tot ðŸ¡¢ over*.

### Grammatica woordsoorten: Telwoord

**Telwoorden (telw)** geven een hoeveelheid of volgorde aan. **Hoofdtelwoorden** geven een hoeveelheid aan, zoals *drie, weinig, acht miljoen of sommige*. **Rangtelwoorden** geven een volgorde aan, zoals *derde, laatste, achtentwintigste of zoveelste*. Een **bepaald** telwoord geeft een precieze volgorde of aantal aan, een **onbepaald** telwoord geeft een onduidelijke volgorde of aantal aan.

|  | **bepaald** (bep) | **onbepaald** (onbep) |
|----|----|----|
| **hoofdtelwoord** (hoofdtelw) | zeven, 38, drie vierde (Â¾) | veel/vele, enkele, sommige, weinig(e), verscheidene, alle, wat, minst, meest |
| **rangtelwoord** (rangtelw) | zesde, 29e, 1 miljoenste | laatste, middelste, zoveelste, hoeveelste |

### Formuleren: Voorbeelden gebruiken

Door **voorbeelden** te gebruiken kun je een tekst aantrekkelijker maken. Een voorbeeld gebruik je om iets onduidelijks te verhelderen. Je kunt een voorbeeld aankondigen met een **signaal(woord)**: *bijvoorbeeld, neem nou, zo, zoals, als, denk maar aan*.

*Bart vindt het maken van zijn huiswerk erg moeilijk. Hij heeft bijvoorbeeld moeite met het leren van Franse woordjes.*

### ## Spelling: Koppelteken en weglatingsstreepje

Je gebruikt het **koppelteken â€¦**

- in samenkoppelingen, die anders onoverzichtelijk worden: *doe-het-zelfwinkel*

- in samenstellingen met klinkerbotsingen (*a+a, a+e, a+i, a+u, e+e, e+i, e+u, i+e, i+i, o+e, o+i, o+o, o+u, u+i, u+u, i+j, i+ij, e+ui*): *auto-ongeluk*, maar wel *slaolie*.

- in samenstellingen van twee gelijkwaardige woorden: *chef-kok*.

- bij letters, cijfers, andere tekens, afkortingen en St of Sint: â‚¬-teken, AOW-leeftijd, Sint-Janskerk, havo-leerling

- bij aardrijkskundige namen, of woorden die daarvan afgeleid zijn: *Oost-Utrecht*.

- in woorden met de voorvoegsels *adjunct-, aspirant-, bijna-, ex-, interim-, kandidaat-, leerling-, niet-, non-* of *oud-*: *kandidaat-manager*

- als het woord na *anti-, oer-, on-* of *pro-* begint met een hoofdletter: *anti-Europees*.

Je gebruikt het **weglatingsstreepje** als je een deel van het woord weglaat: *in- en uitgang*. Je gebruikt het weglatingsstreepje niet als je een heel woord weglaat: *kleine en grote straten*.

### Spelling werkwoorden: werkwoordsvormen op *-d* of *-dt*

De verwarring tussen *-d* en *-dt* komt alleen voor bij werkwoorden met een stam eindigend op *-d*.

Bepaal het onderwerp dat bij de persoonsvorm hoort. Gebruik vervolgens dit schema:

<table>
<colgroup>
<col style="width: 50%" />
<col style="width: 50%" />
</colgroup>
<thead>
<tr>
<th style="text-align: center;"><strong>Gebruik <em>-d</em></strong></th>
<th style="text-align: center;"><strong>Gebruik <em>-dt</em></strong></th>
</tr>
<tr>
<th style="text-align: left;"><p>Als het onderwerp <em>ik</em> is:</p>
<p><em>Ik laa<u>d</u> mijn laptop op</em></p></th>
<th rowspan="2" style="text-align: left;"><p>In alle overige gevallen in het enkelvoud:</p>
<p><em>De boot re<u>dt</u> de gestrande passagiers.</em></p></th>
</tr>
<tr>
<th style="text-align: left;">Als het onderwerp <em>jij</em> of <em>je</em> is, en het staat achter de persoonsvorm:<br />
<em>Vin<u>d</u> jij dat ook?</em></th>
</tr>
</thead>
<tbody>
</tbody>
</table>

## Hoofdstuk 4

### Woordenschat: Rijmende uitdrukkingen

**Rijmende uitdrukkingen** hebben een **beginrijm (of alliteratie)**: *kant-en-klaar* of een **eindrijm**: *met raad en daad*.

### Grammatica zinsdelen: Enkelvoudige en samengestelde zinnen; hoofd- en bijzinnen

Een zin met 1 persoonsvorm is een **enkelvoudige zin**. Een zin met meerdere persoonsvormen is een **samengestelde zin**: *{<sub>hoofdzin</sub> Ik (ow) heb nooit geld bij me}, want {<sub>hoofdzin</sub> ik (ow) gebruik mijn pinpas}* of *{(<sub>bijzin</sub> Omdat ik (ow) mijn pinpas gebruik), <sub>hoofdzin</sub> heb ik (ow) nooit geld bij me}*. Bij een **hoofdzin** staan onderwerp en persoonsvorm vaak naast elkaar, er passen (bijna nooit) andere zinsdelen tussen. Ook staat de persoonsvorm voor in de zin: op de eerste of tweede plaats. Bij een **bijzin** kunnen er wel andere zinsdelen tussen onderwerp en persoonsvorm staan. Ook staat de persoonsvorm vaak achter in de bijzin.

Samengestelde zinnen kunnen op 2 manieren samengesteld zijn:

**Nevenschikking (ns)**: De zin bestaat uit (minstens) twee hoofdzinnen. Ook twee bijzinnen kunnen nevenschikkend verbonden zijn, zoals: *{<sub>hoofdzin</sub> Cheryll (ow) heeft besloten (<sub>bijzin</sub> dat zij (ow) contant geld meeneemt) en (<sub>bijzin</sub> dat ik (ow) met mijn pinpas betaal)}*.

**Onderschikking (os)**: De zin bestaat uit een hoofdzin met een bijzin erin. De bijzin kan vooraan staan, of achteraan, zoals: *{<sub>hoofdzin</sub> Ik (ow) heb nooit geld bij me, (<sub>bijzin</sub> omdat ik (ow) mijn pinpas gebruik)}*.

### Grammatica woordsoorten: Voegwoord

**Voegwoorden** verbinden twee woorden, woordgroepen of zinnen. Er zijn twee soorten:

- **Nevenschikkende voegwoorden (ns.vgw)**: *dus, en, maar, of, want*. Ze verbinden twee woorden, twee woordgroepen, twee hoofdzinnen of twee bijzinnen.

- **Onderschikkende voegwoorden (os.vgw)**, zoals: *aangezien, als, dat, doordat, hoewel, mits, nadat, of, ofschoon, omdat, opdat, terwijl, toen, voordat, zodat* en *zodra*. Deze voegwoorden verbinden een bijzin met een hoofdzin

### Formuleren: Zet bij elkaar wat bij elkaar hoort

Een tekst kun je aantrekkelijker maken door woorden of zinsdelen bij elkaar te zetten als ze bij elkaar horen. Hier een aantal tips:

- Zet geen lange bijvoeglijke bepaling voor een zelfstandig naamwoord.  
  *Beroepsofficier is een avontuurlijk beroep, dat bovendien goed betaalt.*

- Zet het onderwerp en het gezegde zo dicht mogelijk bij elkaar.

> *Mijn broer Bas droomt van een carriÃ¨re bij de landmacht, maar hij voldoet misschien niet aan de strenge toelatingseisen van het leger.*

- Zet de andere werkwoorden van het gezegde dicht bij de persoonsvorm.  
  *Een kandidaat kan bijvoorbeeld afgewezen worden wegens een gebrek aan emotionele stabiliteit.*

- Zet bijzinnen die een voorwaarde aangeven, bij het zinsdeel waar ze bij horen.  
  *Ik vermoed dat Bas de toelatingstoetsen kan halen, als hij zijn best doet.*

- Splits scheidbare werkwoorden niet als dat niet nodig is.  
  *Denk jij dat Bas het beroep van officier zal kunnen uitoefenen?*

### Spelling: Tussenletters in samenstellingen

Soms moet je bij een samenstelling **tussenletters** toevoegen: *-e-, -en-, -n-* of *-s-*.

Een *-s-* gebruik je als â€¦

- Je een *-s-* hoort: *passagierslijst*.

- Het tweede deel van de samenstelling begint met een *s*-. Soms moet je dan ook nog een *-s-* toevoegen omdat het eerste woord daarop eindigt. Dit kun je weten door het tweede woord te veranderen. Het is *macht<u>ss</u>trijd*, want het is ook *macht<u>s</u>misbruik*.

Een *-(e)n-* gebruik je als het eerste deel een zelfstandig naamwoord is dat alleen een meervoud op -en heeft: *berenkuil*.

Je gebruikt <u>geen</u> *-(e)n-* (maar soms wel *-e-*) als â€¦

- Het eerste deel geen meervoud heeft: *roggebrood*.

- Het eerste deel verwijst naar iets waar er maar Ã©Ã©n van is: *maneschijn*.

- Het eerste deel (ook) een meervoud op *-s* heeft: *groenteboer*.

- Het eerste deel geen zelfstandig naamwoord is: *blindedarm*.

- Het eerste deel een bijvoeglijk naamwoord versterkt: *boordevol*.

- Het eerste deel een werkwoord is: *spinnewiel*.

### Spelling werkwoorden: Werkwoordsvormen op *-de(n)* of *-dde(n)*, *-te(n)* of *-tte(n)*

Om te weten hoe je zwakke werkwoorden met een ik-vorm op *-d* of *-t* in de verleden tijd schrijft, moet je weten of je te maken hebt met een infinitief, een persoonsvorm of een bijvoeglijk naamwoord.

- De **infinitief** is het hele werkwoord. Dit gebruik je alleen als een ander woord de persoonsvorm is. *Wij waren toen snoep aan het **kopen**.*

- De **persoonsvorm tegenwoordige tijd (pvtt)** schrijf je in het meervoud hetzelfde als het infinitief. *Wij **zetten** deze lamp aan.*

- De **persoonsvorm verleden tijd (pvvt)** schrijf in het meervoud je met *-dde(n)* of *-tte(n)* als de stam eindigt op 1 *-d* of *-t*. *Zij **redden** de kat uit de boom.*

- Een **bijvoeglijk naamwoord (bn)** schrijf je zo kort mogelijk, dus met *-de* of *-te*: *de **verlichte** kamer*. Bij infinitieven met *-dd-* of *-tt-* heeft ook het bijvoeglijk naamwoord *-dd-* of *-tt-*.

## Woordenlijst

| met ingang van | vanaf | Geld speelt geen rol. | Het doet er niet toe wat het kost. |
|----|----|----|----|
| in antwoord op | als antwoord/reactie op | Het is een dubbeltje op z'n kant. | Het is onzeker hoe de zaak zal aflopen. |
| ten tijde van | tijdens | Het kwartje is gevallen. | Wat eigenlijk al duidelijk was is doorgedrongen. |
| ten behoeve van | voor | Op grote voet leven | Veel geld uitgeven |
| in verband met | vanwege | Pecunia non olet. | Geld stinkt niet; Als je maar geld hebt |
| op grond van | dankzij; door | Van de hand in de tand leven | meteen weer uitgeven wat je verdient |
| na afloop van | na | geen boe of bah zeggen | niets zeggen |
| in tegenstelling tot | ondanks; anders dan â€¦ vermeld/gezegd | zich groen en geel ergeren | zich heel erg ergeren |
| door middel van | door | jachten en jagen | zich erg haasten |
| in aansluiting op | (direct) na | (iets) tegen heug en meug (opeten) | (iets) met grote weerzin (opeten) |
| met het oog op | vanwege; rekening houdend met | (de) handel en wandel (van iemand) | (iemands) gedragingen |
| ter hoogte van | bij | Boontje komt om zijn loontje | iemand krijgt z'n verdiende straf (loon) |
| in aanloop naar | voorafgaand aan | kant-en-klaar | helemaal klaar |
| te midden van | met; in gezelschap van | heg noch steg weten | totaal de weg niet weten |
| met behulp van | met; gebruikmakend van; door | iets dubbel en dwars verdienen | zeer terecht krijgen |
| aan de hand van | door; (â€¦) volgend | hoog en droog | veilig en beschut |
| bij de gratie van | dankzij | buigen of barsten | meegeven of kapotgaan |
| op basis van | op grond van | in kannen en kruiken | tot in detail geregeld |
| in geval van | bij; als er â€¦ is | een heitje voor een karweitje | geld voor een klusje |
| met betrekking tot | wat â€¦ betreft; aangaande | in geuren en kleuren | met allerlei (spannende) details |
| ten aanzien van | wat â€¦ betreft; bij | zonder slag of stoot | zonder op verzet te stuiten |
| circuleren | rondgaan | door schade en schande | door allerlei negatieve ervaringen |
| oppotten | bewaren; sparen | over koetjes en kalfjes (praten) | (praten) over onbelangrijke zaken |
| stagneren | vertragen; niet verder gaan | de lusten en de lasten | de negatieve en de positieve dingen |
| besteding (de) | uitgave | een aardje naar zijn vader (hebben) | erg op zijn vader lijken |
| opzijleggen | sparen | door weer en wind | door allerlei soorten weer |
| spenderen | besteden; uitgeven | met raad en daad (bijstaan) | op alle mogelijke manieren (helpen) |
| ternauwernood | maar net; op het nippertje | zonder blikken of blozen | zonder schaamte; ongegeneerd |
| deurwaarder (de) | iemand die beslag legt op je spullen vanwege schulden die je niet kunt betalen | (na lang) wikken en wegen | (na lange) aarzeling |
| schuldeiser (de) | degene aan wie jij geld schuldig bent | steen en been klagen | hevig klagen |
| beslag leggen op | in bezit nemen | te pas en te onpas | steeds, ook als het niet uitkomt |
| aflossen | terugbetalen van schulden | zich met hand en tand verzetten | zich heftig verzetten |
| rente (de) | vergoeding voor het lenen van geld | klip-en-klaar | heel duidelijk |
| voldoen | betalen | wis en waarachtig | zeer zeker |
| sanering (de) | zuivering; verbetering | in het verkeerde keelgat schieten | woede of irritatie opwekken |
| verlokking (de) | verleiding | de (z'n) oren laten hangen naar | (iemand of iets) te slaafs volgen |
| onweerstaanbaar | waar je je niet tegen kunt verzetten | een graantje meepikken | delen in een bepaald voordeel |
| zich conformeren aan | zich schikken naar; zich aanpassen aan | aan de kaak stellen | aan iedereen uiten dat iets verkeerd is |
| per se | beslist; stellig | hoge ogen gooien | een grote kans maken |
| op afbetaling | regeling waarbij je in gedeelten betaalt | bizar | heel vreemd; wonderlijk |
| zijn toevlucht nemen tot | als (laatste) uitweg kiezen | cosmetisch | verfraaiend; op schoonheid gericht |
| krediet (het) | vertrouwen in iemands betaalvermogen | maakbaar | wat door een mens gemaakt kan worden |
| rood staan | een negatief saldo hebben | zwichten | toegeven na lang aandringen |
| brutoloon (het) | zonder dat belastingen afgetrokken zijn | frappant | opmerkelijk |
| netto | wat overblijft na aftrek van belastingen e.d. | detail (het) | bijzonderheid |
| fiscus (de) | Belastingdienst; staatskas | controverse | groot meningsverschil |
| incassobureau (het) | een bedrijf dat geld incasseert voor anderen | milieubewust | rekening houdend met het milieu |
| innen | geld in ontvangst nemen | steggelen | ruziÃ«n |
| educatie (de) | opvoeding | status (de) | officiÃ«le positie of toestand |
| vordering (de) | geld dat je van iemand tegoed hebt | bakzeil halen | terugkrabbelen |
| versus | tegenover | emancipatie (de) | acceptatie van gediscrimineerden |
| flappentap (de) | geldautomaat (informeel) | degraderen | verlagen tot |
| fiscaal | wat belastingen betreft | lustobject (het) | iets wat (wel)lust opwekt |
| hypotheek (de) | lening voor een huis | te elfder ure | op het laatste moment |
| salaris (het) | regelmatig inkomen voor werk | concessie (de) | maatregel om mensen gunstig te stemmen |
| bankroet | failliet | bejegenen | zich gedragen tegenover |
| staatsschuld (de) | totaalbedrag dat de overheid financieel tekort komt | alternatief (het) | (zn) andere vorm; andere mogelijkheid conditie (de) |
| subsidie (de) | toelage van de overheid | conditie (de) | voorwaarde |
| inflatie (de) | geld wordt minder waard | instandhouding (de) | behoud |
| valuta (de) | algemene term voor munteenheid | populatie (de) | bevolking; hoeveelheid |
| Geld moet rollen. | Het is goed als het geld circuleert in de economie. | esthetiek (de) | schoonheidsleer |
| Een appeltje voor de dorst | Wat geld achter de hand voor mindere tijden | feministisch | van de vrouwenbeweging |
| de tering naar de nering zetten | niet meer uitgeven dan er binnenkomt | naar verluidt | zoals gezegd |
| het slijk der aarde | geld | fraude (de) | bedrog |
| een duit in het zakje doen | een bijdrage leveren | afvallig | ontrouw |
| geen cent te makken hebben | helemaal geen geld (meer) hebben | immoreel | onethisch; afkeurenswaardig |
| geld in het laatje brengen | geld opleveren | bakermat (de) | plaats van oorsprong |
| geld over de balk smijten (gooien) | geld verspillen | orthodox | strenggelovig; rechtzinnig |
