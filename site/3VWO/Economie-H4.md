---
layout: summary
---

# EC - H4

## Een nieuw bedrijf

Er komen steeds meer bedrijven bij in Nederland. Veel mensen gaan ondernemen omdat ze **streven naar winst**. Om een bedrijf of onderneming te beginnen, moet je je bedrijf inschrijven bij de Kamer van Koophandel (KvK). Je moet ook een **ondernemingsvorm** (ook wel **rechtsvorm**) kiezen. Deze zie je in de tabel hiernaast.

De eenmanszaak en vof zijn **natuurlijke personen**: ze de eigenaar van het bedrijf is aansprakelijk bij schulden. Bij een **rechtspersoon** (bv en nv) is het bedrijf zelf aansprakelijk. De natuurlijke personen betalen inkomstenbelasting, de rechtspersonen betalen **vennootschapsbelasting**. Alle bedrijven betalen btw over de omzet.

De meeste ondernemers beginnen als **zzp**'er (zelfstandige zonder personeel). Personen die in loondienst voor een **werkgever** werken zijn **werknemers**.

Een **commerciële organisatie** heeft het maken van winst als doel. **Niet-commerciële organisaties** (vaak **instellingen** genoemd) zijn vaak bedrijven als ziekenhuizen, scholen en goede doelen.

## Een goed idee

In een **ondernemingsplan** staat wat je doel en de verwachtingen van je onderneming zijn. Een ondernemingsplan bestaat uit een **bedrijfsidee**, een **financieel plan**, de organisatie van het bedrijf, een **marktonderzoek**, een marketingplan en persoonlijke gegevens.

Het financiële plan bestaat uit 4 delen: een **investeringsbegroting** (geld voor het starten van een bedrijf), een **financieringsbegroting** (hoe ga je de investeringen betalen), een **exploitatiebegroting** (verwachte opbrengsten en kosten) en een **liquiditeitsbegroting** (de verwachte inkomsten en uitgaven).

Een marktonderzoek bekijkt hoe de markt in elkaar zit. Dit wordt gedaan met **deskresearch** (al beschikbare informatie) en **fieldresearch** (zelf informatie genereren).

## Een mix van marketing

Marketing is het voldoen aan de wensen van de **doelgroep**. Marketing is voornamelijk het maken en inzetten van advertenties. Het **marktaandeel**[^1] is welk deel van een markt aan 1 bedrijf toebehoort. Marketing wordt vaak ingezet volgens de 5 p's van de **marketingmix**: prijs, product, plaats, promotie en personeel.

Bij het inzetten van prijs bij marketing doe je aan **prijspolitiek**, zoals **psychologisch prijzen** (op 99 cent), **penetratieprijspolitiek** (nieuwe producten verkopen met veel korting) en **afroomprijspolitiek** (nieuwe producten zijn duurder dan oude). Bij een **prijsconcurrentie** gaat het om verschillen in prijs. Bij een **niet-prijsconcurrentie** gaat het om verschillen in kwaliteit.

**Commerciële beïnvloeding** wordt gebruikt door bedrijven die winst willen maken, zoals door reclame. **Ideële** **beïnvloeding** wordt gebruikt door instellingen die het gedrag van mensen willen veranderen. **Sociale** **beïnvloeding** komt van vrienden en familie.

## Een georganiseerde onderneming

In een **organogram** kun je overzichtelijk zien hoe een bedrijf in elkaar zit, en wie er verantwoordelijk is. Hiernaast zie je een voorbeeld van een organogram.

Iemand met een **leidinggevende functie** zorgt ervoor dat alle taken en functies goed worden uitgevoerd. In het diagram hiernaast hebben blauw en groen een leidinggevende functie. Als een medewerker slechts 1 leidinggevende heeft, is er sprake van **eenheid van bevel**.

Een **staffunctie** is een ondersteunende functie, zoals personeelszaken, administratie en marketing. Een staffunctie teken je in een organogram naast de hoofdlijn (rood in het diagram hiernaast). Een **lijnfunctie** is een functie voor de kerndoelen van een bedrijf, zoals verkoop en productie. Deze teken je in een organogram van boven naar beneden (groen en geel in het diagram hiernaast).

Je kunt een bedrijf ook indelen op basis van een **F-, G-, P- of M-indeling**: **functie** (op basis van bedrijfsfuncties, zoals verkoop en productie), **product** (op basis van verschillende producten), **markt** (op basis van doelgroepen en markten) of **geografie** (op basis van locatie).

[^1]: Je hoeft niet te kunnen rekenen met marktaandelen, maar je moet wel weten wat het is.
