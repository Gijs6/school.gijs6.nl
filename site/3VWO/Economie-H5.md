# EC - H5

## Activa en passiva

Alle schulden en bezittingen van een bedrijf kun je zien op de **balans**. Een balans heeft 2 kanten: bezittingen (of debet/activa) aan de linkerkant, en alle schulden (of credit/passiva) aan de rechterkant.

De totale bezittingen zijn altijd hetzelfde als de totale schulden. In de figuur zie je alle onderdelen van een balans.

De **vaste activa** zijn bezittingen die langer dan 1 jaar meegaan, zoals een pand, bedrijfswagen of de inventaris (alle producten nodig om je bedrijf te laten functioneren, zoals machines).

De **vlottende activa** gaan korter dan 1 jaar mee, zoals de voorraad aan goederen, en **debiteuren**, klanten die al wel hebben gekocht, maar nog niet betaald.

Het kort vreemd vermogen zijn leningen die korter dan 1 jaar meegaan, en onderhandse leningen (zoals van familie). Ook **crediteuren**: mensen die het product al wel ontvangen hebben, maar nog niet betaald.

## Bedrijfstypes

Een **eenmanszaak** is een bedrijf met 1 eigenaar. Bij een **vennootschap onder firma** zijn er meerdere eigen vermogens, omdat er meerdere ondernemers samenwerken. Bij een besloten of naamloze vennootschap is er geen eigen vermogen, maar een **aandelenvermogen**. **Dividend** is het bedrag dat je als aandeelhouder ontvangt als er winst wordt gemaakt.

## Solvabiliteit en liquiditeit

De solvabiliteit laat zien hoeveel procent van de totale schulden het eigen vermogen is. Als deze hoger is dan 50%, dan kan de onderneming alle schulden betalen met het eigen vermogen. De onderneming is dan **solvabel**. De **liquiditeit** laat zien of een bedrijf de korte schulden kan betalen. Als de liquiditeit boven de 100% is, dan kan het bedrijf alle kortlopende schulden betalen.

## Kosten

De **bedrijfskosten** zijn de kosten die gemaakt moeten worden om omzet te kunnen maken. De **inkoopwaarde van de omzet** zijn is het bedrag waarvoor de goederen zijn ingekocht.

De **vaste kosten** zijn de kosten die niet afhangen van de omzet, zoals de huur van een pand. De **variabele kosten** veranderen wel als de omzet veranderd, zoals verpakkingskosten.

De **loonkosten** zijn kosten voor het salaris van personeel. De **huisvestingskosten** zijn kosten voor huur, gas, water en elektriciteit. De **verkoopkosten** zijn kosten voor de verkoop van diensten en producten, zoals reclamekosten en verzendkosten. De **rentekosten** zijn kosten voor het betalen van rente.

De **afschrijvingskosten** zijn kosten die een onderneming maakt, doordat producten na loop van tijd minder waard worden. De afschrijvingskosten voor 1 jaar, kun je berekenen met de formule hiernaast.

Als er elk jaar hetzelfde wordt afgeschreven, heb je te maken met **lineaire afschrijving**. Als dit niet zo is, dan heb je te maken met **degressieve afschrijving**.

## Winst en verlies

Op een **winst- en verliesrekening** zie je alle opbrengsten en kosten van een bedrijf in een bepaalde periode. De winst- en verliesrekening en de balans vormen samen de **jaarrekening**.

De **brutowinst** is de omzet min de inkoopwaarde van de omzet (totale inkoopprijs). De nettowinst is de totale winst, want dan zijn alle bedrijfskosten ervanaf gehaald.

## Geen winst, geen verlies

Op het **break-evenpunt** wordt geen winst of verlies gemaakt. Op dit punt zijn de totale opbrengsten (TO) dus gelijk aan de totale kosten (TK). Je kunt deze berekenen met de formule hiernaast.
