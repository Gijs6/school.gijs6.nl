---
layout: summary
---

# EC - H8 - TW4

## Welvaart en productie

De **welvaart** is de mate waarin behoeften kunnen worden voldaan. **Welvaart in enge zin** gaat over de welvaart in geld. **Welvaart in ruime zin** gaat over alle welvaart, dus naast geld bijvoorbeeld ook gezondheid en leefomgeving.

Het **bruto binnenlands product** (**bbp**) is de omvang van alle productie binnen een land. Het bbp geeft de welvaart in enge zin aan. We spreken van **economische groei** als het bbp stijgt.

De **productiefactoren** zijn alle factoren die nodig zijn voor productie: **kapitaal** (goederen en geld), **arbeid** (werknemers), **natuur** (grondstoffen en vestingplaats) en **ondernemerschap** (efficiënt gebruik van alle factoren).

De productie kun je verdelen in 4 **sectoren**: de **primaire** of **agrarische** sector (landbouw en visserij), de **secundaire** of **industriële** sector (industrie en bouw), de **tertiaire** of **commerciële** sector (handel) en de **quartaire** of **niet-commerciële** sector (non-profit, zoals scholen).

## Economische veranderingen

De gemiddelde groei van de economie over de lange termijn is de **trend**. De **arbeidsproductiviteit** is de hoeveelheid producten die een arbeider in een bepaalde tijd kan maken. **Structuur** is verandering van de aanbodzijde van de economie op lange termijn. **Conjunctuur** is de verandering van de vraagzijde van de economie op korte termijn. Als het slechter gaat met de economie dan de trend, is er sprake van **laagconjunctuur** (veel werkloosheid, lage productie). Als het beter gaat met de economie, is er sprake van **hoogconjunctuur** (weinig werkloosheid, hoge productie).

**Conjuncturele** werkloosheid ontstaat door minder vraag. **Structurele** werkloosheid ontstaat door productieveranderingen, zoals robotisering.

Het **nominale bbp** is de waarde van geproduceerde goederen met de huidige prijzen. Het nominale bbp kan stijgen door prijsstijgingen (**inflatie**) en door meer productie. Het **reële bbp** is gecorrigeerd voor inflatie, en laat dus de veranderingen in productie zien. Je kunt de groei van het reële bbp berekenen met de formule hiernaast. **Let op! Gebruik voor alle waardes indexcijfers!**

## De verdeling van welvaart

Een **Lorenzcurve** laat de verdeling van inkomen zien. De blauwe lijn in de figuur laat een gelijke verdeling zien. Geen enkel land heeft een gelijke verdeling. Curve A laat zien dat bijvoorbeeld 60% van de mensen slechts 40% van het geld hebben.

Het geld is dus niet gelijk verdeeld. In curve B is het geld nog slechter verdeeld. Daar heeft 60% van de mensen maar 20% van het geld.

De **primaire inkomensverdeling** geeft de inkomsten weer zonder overheidsingrijpen (zoals belastingen en toeslagen). De **secundaire inkomensverdeling** geeft de inkomensverdeling weer **met** overheidsingrijpen. De overheid kan inkomens **nivelleren** (gelijker maken) of **denivelleren** (ongelijker maken).

Nederland heeft een **progressief belastingstelsel**: hoe meer je verdient, hoe meer belasting je gaat betalen. Een progressief belastingstelsel is een vorm van nivelleren.

De **loonbelasting** in Nederland wordt berekend met een **schijvensysteem**. Elke schijf heeft een bepaald belastingspercentage. Je betaalt voor elk bedrag in een schijf het bijbehorende belastingspercentage. Over al het geld dat in schijf 1 past, betaal je het bijbehorende belastingspercentage. Als je meer geld hebt dan dat in schijf 1 past, betaal je in schijf 2, enz. Je hoeft de bedragen en percentages niet uit je hoofd te weten.

**Rekenvoorbeeld**: Mark verdient €34.000 per jaar. Hij betaalt over de eerste €19.981 van zijn inkomen 36,55% belasting (schijf 1). Hij moet nu nog €34.000 - €19.981 = €14.019 verdelen. In de volgende schijf (schijf 2) past €33.790 - €19.982 = €13.808. Hij betaalt over dit bedrag 40.8% belasting. De rest van zijn inkomen (€14.019 - €13.808 = €211) past in schijf 3. Hier betaalt hij ook 40.8% over.

## Internationale handel

Nederland doet veel aan **internationale handel**: we importeren en exporteren veel naar het buitenland. Internationale handel is goed voor de wereldeconomie, omdat landen zich specialiseren, waardoor prijzen dalen.

De verschillende munteenheden noemen we **valuta** (zoals de euro en de dollar). De wisselkoers is de verhouding tussen valuta's (zoals €1 = \$3).

De **internationale concurrentiepositie** van een land geeft aan hoe aantrekkelijk is om handel te doen met dat land. Er spelen hier 3 factoren een rol: hoogte van de lonen, arbeidsproductiviteit en inflatie.
