# AK - H1 & 5.1 & 5.2 - TW1

## Grote economische veranderingen

De productie in westerse landen daalt: deze verschuift naar **BRICS**-landen (Brazilië, Rusland, India, China en Zuid-Afrika). Westerse bedrijven verhuizen daarheen vanwege **lagere lonen**, **groeiende afzetmarkten** (meer manieren om producten te verkopen) en een **stijgende koopkracht**. Deze **Global Shift** verschuift het kerngebied van de wereldeconomie en zorgt voor een **multipolaire wereldeconomie**, waarbij er meerdere **kerngebieden** zijn. Door bedrijfsverplaatsingen wordt de **productieketen opgedeeld** tussen de kerngebieden, wat leidt tot **meer wereldhandel**. Producten worden **sneller geleverd** en er is **betere communicatie**, waardoor het onnodig is om grote voorraden aan te leggen: producten worden **just-in-time** geleverd. De **WTO** (Wereldhandelsorganisatie) vermindert heffingen en handelsgrenzen. Dit kan wel een **handelsoorlog** veroorzaken: waarbij landen elkaars producten **zwaarder belasten**, om **buitenlandse concurrentie** te voorkomen.

Door de **groeiende wereldeconomie** versnelt de **globalisering**: gebieden worden steeds meer verbonden.

## De ontwikkelingen van de wereldeconomie

In de 16e eeuw werden Europese koloniën gebruikt voor **handelskolonialisme**: de koloniën werden gebruikt om **grondstoffen te importeren**. Tussen 1800 en 1950 werden de koloniën vooral gebruikt voor het **industrieel kolonialisme**: de koloniën werden gebruikt om **grondstoffen te importeren** en om **producten te verkopen**. Na de Tweede Wereldoorlog werden veel koloniën zelfstandig (**dekolonisatie**). Tijdens de **Koude Oorlog** vormen zich 3 blokken in de wereld: **het westerse blok**, **het communistische blok**, en de **ontwikkelingslanden**. Handel gebeurt dan voornamelijk in het blok.

Na de **Koude Oorlog** komt er een **vrijemarkteconomie**, waarbij ondernemers vrij zijn om te handelen. Bij een **vrijhandel** worden **handelsgrenzen zoveel mogelijk weggenomen**, waardoor landen zich kunnen specialiseren, en grote bedrijven kunnen groeien.

## Verschillen in de wereld

Er zijn verschillende oorzaken waarom landen arm of rijk zijn:

- **Interne oorzaken**

  1. Ontwikkelingskansen: vruchtbare grond, voldoende natuurlijke hulpbronnen en neerslag.

  2. Ligging: landen aan zee kunnen makkelijker handel drijven dan landen die **landlocked** (geen toegang tot zee) zijn.

  3. **Politieke systeem**: goed bestuur, weinig corruptie en democratisch

  4. Lage **Gini-coëfficiënt:** weinig sociale ongelijkheid

- **Externe oorzaken**

  1. Oude **exploitatiekoloniën** zijn vaak arm, omdat ze nog steeds grondstoffen leveren, terwijl **vestigingskoloniën** nu vaak rijk zijn.

  2. Landen of gebieden die **aantrekkelijk** zijn **voor buitenlandse bedrijven** zijn vaak rijker.

## Verschillen in Europa

Na 1990 komen **arbeidsintensieve** bedrijven in Europa in de problemen, want ze moeten concurreren met de **lagelonenlanden**. In Europa moeten veel gebieden dus **herstructureren**: ombouwen naar een nieuwe economische basis.

Het Duitse **Ruhrgebied** heeft veel te maken met **de-industrialisatie**, want er is steeds minder vraag naar steenkool en staal, en er is meer concurrentie uit de lagelonenlanden. De herstructurering in dit gebied is gefocust op het bouwen van een **hoogwaardige dienstenregio**.

Ook in Zuid-Duitsland zie je economische ontwikkelingen: er is nu een **kapitaalintensieve industrie**, met veel export naar het buitenland. Zuid-Duitsland heeft ook een **agglomeratievoordeel**: want er zitten veel gebieden bij elkaar in de buurt.

## Verschillen in Nederland

Nederland heeft een **open economie**, en een hoge score op de **globaliseringsindex** (de mate van globalisering). Ook in Nederland zijn er economische verschillen, want de Randstad en **Brainport** Eindhoven (grote kenniseconomie) ontwikkelen veel, terwijl Oost-Groningen achterblijft. Dit komt door **outsourcing**: het verplaatsen naar lagelonenlanden.

De regio Eindhoven is een brainport, want er is een grote kenniseconomie door een hoogopgeleide arbeidsmarkt, goede bereikbaarheid en ondersteunende bedrijven.

Oost-Groningen is erg arm, ondanks het **regionaal ontwikkelingsbeleid** (extra geld), want veel jonge mensen verhuizen, waardoor veel faciliteiten moeten sluiten. Ook is veel industrie weggegaan.

## Waarom migreren mensen?

Het grootste deel van de wereldwijde migratie is **binnenlandse migratie**. Een kleiner deel is **buitenlandse migratie**: **emigranten** (waar ze weggaan) en **immigranten** (waar ze zich vestigen). Mensen migreren voor verschillende redenen:

1. **Arbeidsmigranten**: mensen die verhuizen voor beter werk.

2. I**nternationale studenten**: studenten die in een ander land gaan studeren.

3. **Vluchtelingen**/**asielzoekers**: mensen die vluchten voor oorlog.

4. **Gezinsmigranten:** mensen die migreren voor **gezinshereniging** of **gezinsvorming**.

5. **Natuurrampvluchtelingen**: mensen die migreren voor natuurrampen.

**Kettingmigratie** kan gestarte migratie vergroten, waardoor er meer migratie komt. Hierbij spelen **migratienetwerken** een rol, want migranten houden vaak contact met mensen in het thuisland.

## Kunnen en willen

Mensen hebben **aspiraties** en **mogelijkheden** nodig om te kunnen migreren: ze moeten het willen, en ze moeten het kunnen. In de grafiek zie je hoe de aspiraties en mogelijkheden zich ontwikkelen als de welvaart groeit. In het begin willen mensen niet migreren, omdat ze dat niet kunnen en vaak niet weten dat het mogelijk is. Als de welvaart toeneemt, ontstaat er interesse in migratie, maar veel mensen hebben niet genoeg geld en beperkte mogelijkheden. Er komt een migratiepiek wanneer er wel mogelijkheden zijn, en daarna neemt migratie af omdat de situatie in het thuisland verbetert, maar de mogelijkheden blijven er wel. Er kan ook **retourmigratie** ontstaan, als mensen terugkeren naar hun thuisland.

## Gevolgen voor herkomstgebieden

Migratie heeft veel gevolgen voor de **herkomstgebieden** van migranten:

1. De **bevolkingssamenstelling** veranderd.

2. Er worden **geldzendingen** gedaan naar herkomstgebieden (waar mensen afhankelijk van kunnen worden)

3. De **inkomensverschillen** groeien.

4. Tekort aan arbeiders.

5. Er komen nog meer aspiraties om te migreren.

6. Veel culturele veranderingen.

7. Het sociale aanzien (**sociale stratificatie**) veranderd.

8. Er komen minder hoogopgeleiden (**braindrain**), of juist meer hoogopgeleiden (**braingain**).
