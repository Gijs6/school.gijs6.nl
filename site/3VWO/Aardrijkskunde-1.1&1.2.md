---
layout: summary
---

# AK - 1.1&1.2

## Grote economische veranderingen

De productie in westerse landen neemt af. Deze productie verschuift naar de **BRICS** landen: Brazilië, Rusland, India, China en Zuid-Afrika. Vooral westerse bedrijven verplaatsen hierheen, want de lonen zijn lager, er is een groeiende **afzetmarkt** (meer manieren om producten te verkopen) en de **koopkracht** (de waarde van het geld dat je te besteden hebt) stijgt. Het kerngebied van de wereldeconomie verschuift dus (**global shift**), waardoor een **multipolaire wereldeconomie** kan ontstaan (een economie waarbij er meerde kerngebieden zijn).

Door de verplaatsing van bedrijven wordt de **productieketen** (onderdelen van een productieproces) opgedeeld, wat zorgt voor meer wereldhandel.

Producten worden sneller geleverd en er is betere communicatie, waardoor het onnodig is om grote voorraden aan te leggen: producten worden **just-in-time** geleverd.

Ook de **WTO** (Wereldhandelsorganisatie) zorgt voor meer wereldhandel, door te zorgen voor minder heffingen en het verdwijnen van handelsgrenzen. Dit kan wel een **handelsoorlog** veroorzaken: waarbij landen elkaars producten zwaarder belasten, om buitenlandse concurrentie te voorkomen.

Door de groeiende wereldeconomie versnelt de **globalisering**: gebieden worden steeds meer verbonden.

## De ontwikkelingen van de wereldeconomie

In de 16e eeuw werden Europese koloniën gebruikt voor **handelskolonialisme**: de koloniën worden gebruikt om grondstoffen te importeren. Tussen 1800 en 1950 werden de koloniën vooral gebruikt voor het **industrieel kolonialisme**: de koloniën worden gebruikt om grondstoffen te importeren en om producten te verkopen. Na de Tweede Wereldoorlog weren veel koloniën zelfstandig (**dekolonisatie**). Tijdens de **Koude Oorlog** vormen zich 3 blokken in de wereld: het westerse blok, het communistische blok, en de ontwikkelingslanden. Handel gebeurt dan voornamelijk in het blok.

Na de **Koude Oorlog** komt er een **vrijemarkteconomie**, waarbij ondernemers vrij zijn om te handelen. Bij een **vrijhandel** worden handelsgrenzen zoveel mogelijk weggenomen, waardoor landen zich kunnen specialiseren, en grote bedrijven kunnen groeien.
