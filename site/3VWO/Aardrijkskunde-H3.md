# AK - H3 - TW3

## De aarde warmt op

De aarde warmt op, doordat de mens te veel **broeikasgassen** in de dampkring brengt. Als het klimaat een **tipping point** (kantelpunt) bereikt, kunnen we niet meer terug, zoals het smelten van ijskappen.

Als de mens nu zou stoppen met het uitstoten van broeikasgassen, zal het klimaat alsnog erg veranderen. Gevolgen van de opwarming van de aarde zijn: (1) De zeespiegel stijgt doordat veel ijs smelt, waaronder de **permafrost** in het Noordpoolgebied. (2) Het weer wordt extremer, met meer hittegolven, droogte, zware buiten, overstromingen, **piekafvoeren**, enzovoorts. (3) De landbouwopbrengst daalt. (4) Minder rivieren en kanalen zijn bevaarbaar. (5) De **klimaatmigratie** zal toenemen.

## De energietransitie

Omdat wij onze energiebehoefte vervullen met fossiele brandstoffen, komen er steeds meer broeikasgassen in de atmosfeer. Omdat deze energiebronnen opraken, zijn het **uitputbare energiebronnen**. Als je aardgas en aardolie op een reguliere manier uit de grond haalt, spreek je van **conventionele olie en gas**. Als je een moeilijke techniek gebruikt, spreek je van **niet-conventionele olie en gas**. Bij deze energiebronnen zitten de grondstoffen niet in een reservoir, maar nog in het harde moedergesteente. Bij de winning van **schaliegas** moet je bijvoorbeeld kleine scheurtjes maken, waarna het gas omhoog komt: **fracken**. In de grondstof **teerzand** kan olie voorkomen, maar dat is niet vaak het geval.

Ook kernenergie is een mogelijke energiebron in de toekomst. Deze bron is heel efficiënt, maar we weten nog niet goed hoe we moeten omgaan met het radioactieve afval.

Het energieverbruik per persoon (energieverbruik/persoon) nam jarenlang toe, en dus de uitstoot/persoon ook. Dit kwam door de groeiende welvaart en wereldbevolking. Daarom besloten 196 landen het **Klimaatakkoord van Parijs** te ondertekenen, waarin staat dat we tijdens de **energietransitie** moeten overschakelen naar duurzame energiebronnen.

## Klimaatverandering tegengaan

Voor het tegengaan van klimaatverandering kun je energie besparen, de bevolkingsgroei afremmen, broeikasgassen opslaan en ons energiesysteem veranderen. Onze energie moet zuiniger worden geproduceerd, zoals door zonnepanelen, windmolens, waterkrachtcentrales en geothermie. Het Klimaatakkoord van Parijs is niet verplicht, en de scheep- en luchtvaart worden hierin niet behandeld. Volgens sommigen is de opwarming beperken tot 1,5 °C dus onmogelijk. Verschillende broeikasgassen warmen de planeet op verschillende snelheden op. Zo heeft CO<sub>2</sub> een **aardopwarmingsvermogen** van 1, terwijl methaan een aardopwarmingsvermogen van 14 kan hebben.

## Klimaatverandering in Europa

Omdat Europa een heel industrieel continent is, warmt het hier veel sneller op dan op andere plekken. Er zijn wel grote verschillen binnen Europa. Zo neemt de landbouwopbrengst in Scandinavië toe, terwijl deze juist afneemt in Spanje en Portugal. Het gebied rond de Middellandse Zee, de poolgebieden en de riviervlakten zijn het kwetsbaarst voor klimaatverandering. Ook is er een groter risico op politieke spanningen en ziektes. De EU neemt verschillende maatregelen tegen klimaatverandering: minder uitstoot, meer schone energie, energie besparen, energie verdelen, kennis verspreiden en **klimaatadaptatie**: het aanpassen aan klimaatverandering.

## Klimaatverandering in Nederland

Nederland heeft een lange tijd veel broeikasgassen uitgestoten, want er is hier veel glastuin- en landbouw. Ook hebben we eel kolencentrales, en gebruiken we veel gas. Daarom is in de **Klimaatwet** vastgelegd wat we tegen klimaatverandering doen.

Het energieverbruik in Nederland is opgedeeld in 4 categorieën (ook wel **functionaliteiten**): **kracht en licht** (elektriciteitsproductie en -netwerk), **hoge temperatuurwarmte** (energie-intensieve industrie), **lage temperatuurwarmte** (verwarmen van huizen, etc.) en **vervoer**. Ook kan waterstof helpen bij de energietransitie. Waterstof bevat geen energie, maar kan energie dragen.

Nederland moet op nationaal niveau bepalen welke gebieden geschikt zijn voor duurzame energie. Ook moeten omwonenden betrokken zijn bij lokale plannen, om **ruimtelijke conflicten** te voorkomen.
