# EC - H7

## Lenen en sparen

Tijdens je **levensloop** neem je veel financiële beslissingen. Je **vermogen** (waarde van geld en bezittingen) verandert daardoor ook tijdens je leven.

Er is sprake van **ruilen over de tijd** als je iets consumeert, maar daar eerder of later voor betaalt. Als je spaart voor een auto is er sprake van ruilen over tijd, want je zet eerst het geld opzij, en je krijgt het goed pas later.

**Stroomgrootheden** zijn grootheden die je meet over een bepaalde periode, zoals je inkomsten in 1 maand. **Voorraadgrootheden** zijn grootheden die je meet op 1 moment, zoals je huidige schulden.

## Leren en verdienen

**Scholing** is het opnemen van kennis en het leren van vaardigheden. Door de **Leerplichtwet** zijn kinderen verplicht om naar school te gaan. Door scholing neemt je **verdiencapaciteit** toe: je kunt meer inkomen verdienen. Ook neemt je ***human capital*** toe: je hebt meer kennis en vaardigheden. Als je *human capital* toeneemt, neemt je verdiencapaciteit vaak ook toe.

Om te studeren heb je veel geld nodig. Je kunt geld krijgen via **studiefinanciering**. Je leent dan geld van de overheid, wat je later weer moet terugbetalen.

**Hers eencholing** is het opfrissen van bestaande kennis, zoals een fietsenmaker die naar een cursus "beste manieren om banden te plakken" gaat. **Bijscholing** is het toevoegen van kennis, zoals een fietsenmaker die gaat leren hoe je bakfietsen repareert. **Omscholing** is het leren van geheel nieuwe kennis, zoals een fietsenmaker die politieagent wordt.

## Investeren en inflatie

**Investeren** is de aanschaf van **kapitaalgoederen** (goederen die een bedrijf nodig heeft om te bestaan). Investeren is belangrijk voor nieuwe bedrijven. Er zijn een aantal factoren die meespelen rond investeren: de situatie op de markt (is er winst te maken), de **rente** (prijs van geld lenen), de economische situatie en **innovatie** (een vernieuwend product kan veel geld opleveren).

Bij **inflatie** wordt minder waard. De rente wordt dus ook relatief minder waard, dus dat is gunstig voor iemand die geld leent.

De "echte" rente, uitgedrukt in een bedrag, is de **nominale rente**. De **reële rente** is de rente gecorrigeerd met de inflatie. Met de formule hiernaast kun je het <u>indexcijfer</u> van de reële rente berekenen. Let op! <u>Je moet voor de nominale rente en de inflatie ook indexcijfers gebruiken</u>. Bij een indexcijfer is het basisjaar 100, en een procentuele stijging of daling wordt erbij opgeteld/afgehaald. Bij een daling van 3% is het indexcijfer dus 97.

## Geld en overheid

De verwachte inkomsten en uitgaven van de overheid staan in de **rijksbegroting**. De **miljoenennota** is samenvatting van deze begroting.

De overheid haalt de meeste inkomsten uit **belastingen**. De **directe belastingen** worden direct aan de overheid betaald, zoals de inkomstenbelasting. De **indirecte belastingen** worden eerst aan iemand anders betaald, voordat ze aan de overheid worden betaald, zoals de btw en de accijnzen. De overheid krijgt ook inkomsten door **premies** voor sociale verzekeringen.

**Sociale verzekeringen** zorgen ervoor dat mensen zonder inkomen toch geld hebben om te kunnen leven. Deze verzekeringen worden betaald door premies. Een **volksverzekering** is een verzekering voor iedereen, zoals de AOW. **Werknemersverzekeringen** zijn er voor mensen die in loondienst hebben gewerkt. Volks- en werknemersverzekeringen zijn sociale verzekeringen.

Sociale verzekeringen en **sociale voorzieningen** zijn beide **sociale zekerheden**. Sociale zekerheden zijn een laatste "vangnet", en worden betaald uit belastinggeld

Bij een **begrotingstekort** zijn er meer uitgaven dan inkomsten. De overheid moet dan geld lenen. Bij een **begrotingsoverschot** zijn er meer inkomsten dan uitgaven.

Het **financieringstekort** laat zien hoeveel geld de overheid daadwerkelijk tekort komt. De **staatsschuld** zijn alle schulden die de overheid heeft. De staatsschuld neemt elk jaar evenveel toe als het financieringstekort.
