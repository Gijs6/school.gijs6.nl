# SK - H1 - TW1

## Eenheden en dichtheid

Een **grootheid** is iets wat je kunt meten, zoals tijd. Een **eenheid** is waarin je iets meet, zoals uren. De **dichtheid** vertelt je hoeveel massa een bepaald volume aan stof heeft.

## Moleculen

Stoffen bestaan uit **moleculen**. Zo bestaat water uit watermoleculen, en zilver uit zilvermoleculen. Op een **molecuulmodel** kun je zien hoe deze deeltjes geordend zijn. Moleculen trekken elkaar aan, en zijn altijd in beweging.

Op **macroniveau** kun je waarneembare eigenschappen van een stof waarnemen. Op **microniveau** bekijk je naar de moleculen voor stofeigenschappen.

De moleculen in een **vaste stof** trillen op hun plaats. De moleculen in een **vloeistof** bewegen langs elkaar, en de moleculen in een **gas** bevinden zich op afstand van elkaar.

In een **zuivere stof** zit maar 1 stof, en dus ook maar 1 soort moleculen. In een **mengsel** zitten meerdere stoffen, en dus ook meerdere soorten moleculen.

Als je suiker in water **oplost**, dan lijken de suikerkorrels te verdwijnen. Ze worden gemengd met de watermoleculen, waardoor ze ook met de watermoleculen gaan meebewegen.

## Mengsels mengen

|  |  |  | **Voorbeeld** |
|----|----|----|----|
| **Oplossing** | Vloeistof + vaste stof of gas | Helder | Water en zout |
| **Suspensie** | Vloeistof + vaste stof | Troebel | Water en krijt |
| **Goed mengbare vloeistoffen** | Vloeistof + vloeistof | Helder | Water en alcohol |
| **Emulsie** | Vloeistof + vloeistof + **emulgator** | Troebel | Mayonaise |
| **Legering** / **alliage** | Metaal + metaal | Troebel | Brons |
| **Mengsel van gassen** | Gas + gas | Helder | Lucht |
| **Nevel** | Gas + vloeistof | Troebel | Mist |
| **Rook** | Gas + vaste stof | Troebel | Rook van vuur |
| **Schuim** | Gas + vaste stof of vloeistof | Troebel | Zeeschuim |

In de tabel zie je verschillende typen mengsels.

In een **emulsie** zit een **emulgator**: een stofje dat ervoor zorgt dat stoffen die anders niet mengen, dit wel doen.

Een **legering** of **alliage** is een mengsel van metalen, zoals brons (koper en tin). Dit wordt gedaan door metalen te smelten, en dan te mengen.

## Stollen en scheiden

Je kan aantonen of een stof een mengsel of een zuivere stof is, aan de hand van een stolcurve.

Bij een zuivere stof is de temperatuur tijdens het stollen gelijk, bij een mengsel is er een **stoltraject**: de temperatuur daalt op een ander tempo terwijl de stof aan het stollen is.

Als je een mengsel wilt scheiden, dan moet je gebruikmaken van de verschillen in stofeigenschappen.

Als je een stof laat **bezinken** laat je de vaste stof naar de bodem zakken, en **schenk** je vervolgens de vloeistof **af**. Je kunt dit versnellen door te **centrifugeren**.

Je kunt een suspensie ook scheiden door te **filtreren**. Doordat sommige deeltjes van een stof groter zijn, blijven deze achter (**residu**), terwijl de rest door het filter heen gaat (**filtraat**).

Bij **indampen** maak je gebruik van het verschil in kookpunt. 1 stof verdampt door het mengsel te verhitten, en de andere stof blijft over.

## Percentages en oplosbaarheid

Het **massapercentage** en **volumepercentage** geeft aan hoeveel procent aan massa/volume van een stof in een mengsel zit.

De hoeveelheid opgeloste stof in een vloeistof is de **concentratie**.

De eenheid van concentratie ligt aan de eenheden je je voor massa en volume gebruikt, dus als je gram en m³ gebruikt, is de eenheid g/m³.

De **oplosbaarheid** laat zien hoeveel massa van een stof er <u>maximaal</u> in 1 liter (of andere eenheid) vloeistof past. Suiker heeft een oplosbaarheid van 2024 g/L, dus er kan 2024 gram suiker in 1 liter vloeistof. De oplosbaarheid verandert als de temperatuur van de stoffen veranderen.

In een **onverzadigde oplossing** is nog niet de maximale hoeveelheid van een stof opgelost, maar in een **verzadigde oplossing** wel.
