# EN - H1

## Comparisons

Om woorden in het Engels te vergelijken, gebruik je de vergrotende trap en de overtreffende trap.

|  | *Basisvorm* | *Vergrotende trap* | *Overtreffende trap* |
|----|----|----|----|
| **1 lettergreep** | great | great**er** | great**est** |
| **Twee lettergrepen op _-y_, _-er_, _-le_ of _-ow_** | crazy | crazi**er** | crazi**est** |
|  | clever | clever**er** | clever**est** |
| **2 of meer lettergrepen** | polite | more polite | most polite |
| **Onregelmatig** | good | better | best |
|  | bad | worse | worst |
| **(Not) as ... as** | (not) as talented as |  |  |

## Relative pronouns

| *Relative pronoun* | *Verwijst naar* | *Voorbeeld* |
|----|----|----|
| **Who** | Mensen | My uncle, **who** loves music, is at the concert. |
| **Which** | Dingen en dieren | That dog over there, **which** looks really old, is from the neighbours. |
| **That** | Mensen en dingen in zinsdelen waar geen komma voor staat | This is the bike **that** I bought last week |
| **Whose** | Bezit | This is the girl **whose** bike was stolen |
| **Whom** | Personen, na een voorzetsel | This is the man <u>to</u> **whom** I spoke. |

## Werkwoordstijden

### Present perfect

**_Have_/_has_ + voltooid deelwoord**: *I <u>have seen</u> him before*.

Je gebruikt de present perfect:

- Als iets in het verleden is begonnen, en nog steeds bezig is

- Als de nadruk ligt op het resultaat van iets uit het verleden

- Als dingen in het verleden zijn gebeurd, maar het is niet duidelijk/belangrijk wanneer

- Als dingen zojuist gebeurd zijn

- Als dingen in het verleden 1 of nooit keer zijn gebeurd

### Present perfect continuous

**_Have/has_ + _been_ + hele ww + _-ing_**: *We <u>have been walking</u>* *here for hours.*

Je gebruikt de present perfect continuous:

- Als de nadruk ligt op de tijd

- Om het gevolg aan te geven van iets wat in het verleden is gebeurd of begonnen, maar alleen als dat een tijdje heeft geduurd of een gewoonte is

- Als iets meerdere keren voorkomt, een gewoonte is, of een tijdje heeft geduurd.

### Past simple

**Stam + _-ed_**: *I <u>walked</u> to school this morning*.

Je gebruikt de past simple als iets in het verleden is gebeurd, of als iets in het verleden regelmatig is gebeurd.

### Past continuous

**_Was_/_were_ + hele ww + _-ing_**: *I <u>was walking</u> to school when I fell over*.

Je gebruikt de past continuous als iets in het verleden een tijd duurde, of als een **irritatie** regelmatig gebeurde in het verleden.
