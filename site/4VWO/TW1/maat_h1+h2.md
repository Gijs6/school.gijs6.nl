---
layout: summary
title: MAAT - H1 & H2 - Samenvatting
test_code: 4A-MAAT-T01
---

# Maatschappijleer: Hoofdstuk 1 + Hoofdstuk 2 (Rechtsstaat)

## De maatschappij

**Waarden** zijn principes die mensen belangrijk vinden in hun leven. Waarden lijden vaak tot bijbehorende gedragsregels: **normen**. Je spreekt van een **maatschappelijk vraagstuk** als het gevolgen heeft voor de samenleving, er sprake is van tegengestelde belangen en visies en als het alleen gemeenschappelijk is op te lossen. Vaak speelt de **overheid** (alle bestuurders, volksvertegenwoordigers en ambtenaren) hier een rol bij. Een **belang** is het voordeel dat iemand ergens bij heeft. Door het verschil in belangen kan een **belangentegenstelling** ontstaan. Een **dilemma** is in feite een keuze tussen 2 nadelen.  
**Macht** is het vermogen om gedrag of denken van anderen te beïnvloeden. De manieren waarop iemand dit kan doen zijn **machtsbronnen**.  
**Sociale ongelijkheid** is een ongelijke verdeling van kennis, geld en macht. Voor het goed functioneren van de samenleving is **sociale cohesie** (de mate van verbondenheid in de samenleving) noodzakelijk.

## Informatie

Je gebruikt de informatie je die ontvangt om keuzes te maken. **Desinformatie** is onjuiste of misleidende informatie die wordt gemaakt om geld te verdienen, meningen te beïnvloeden of om een (groep) perso(o)n(en) te beschadigen. Er is dan ook sprake van **manipulatie** (het verdraaien of weglaten van feiten). De extreemste vorm hiervan is **indoctrinatie**: het langdurig, systematisch en dwingend opdringen van eenzijdige meningen met de bedoeling om deze kritiekloos over te laten nemen.
Desinformatie en manipulatie kunnen bijdragen aan het ontstaan van **complottheorieën**. Volgens deze theorieën zijn sommige gebeurtenissen het resultaat van een samenzwering.  
Door sociale media kan iedereen zowel een **zender** van informatie als een **ontvanger** van informatie zijn. Desinformatie kan in de huidige samenleving veel meer schade aanrichten, omdat veel mensen de berichten snel te zien krijgen en omdat de **filterbubbel** (mensen krijgen online alleen dingen te zien wat hun mening bevestigt) tegengeluiden tegenhoudt.  
Hoe je waarneemt en oordeelt, heeft te maken met je **referentiekader** (alles wat je bezit aan kennis en ervaringen). Omdat dit voor iedereen anders is, spreek je van **selectieve waarneming**. Filterbubbels, selectieve waarnemingen, complottheorien en desinformatie kunnen een **stereotype** (vaststaand en generaliserend beeld van een groep mensen) maken of in stand houden.

## Rechtsstaat

Een **rechtsstaat** is een staat waarin je als burger met grondrechten wordt beschermd tegen machtsmisbruik en willekeur van de overheid. Deze bescherming bestaat niet in een **autoritaire staat** (waarbij de macht bij 1 persoon ligt). Nederland is bovendien een **democratische rechtsstaat** (met vrije verkiezingen). Nederland is ook een **sociale rechtsstaat**: er zijn wetten om de welvaart en het welzijn te bevorderen. In Nederland is er sprake van **rechtszekerheid**: je kunt erop rekenen dat rechten gerespecteerd worden, zowel door burgers als door de overheid.  
Afspraken tussen mensen om in natuurlijke vrijheid en gelijkheid te kunnen leven noem je een **sociaal contract**. Deze afspraken zijn nodig om chaos te voorkomen.  
De overheid heeft een **geweldsmonopolie**: de staat mag als enige geweld gebruiken. Dit geweldsmonopolie wordt beperkt door de wetten waar de overheid zich aan moet houden.  
Er zijn 4 belangrijke **grondbeginselen van de rechtsstaat**:

* Het **beginsel van de grondrechten**: alle mensen zijn gelijk en moeten zo ook kunnen samenleven  
* Het **soevereiniteits- en democratiebeginsel**: mensen sluiten een **sociaal contract**  
* Het **legaliteitsbeginsel**: de staat mag de rechten van burgers alleen inperken met toestemming van het parlement (via wetten)  
* Het **beginsel van de trias politica**: de scheiding van de macht van de staat

Een **verlichte dictatuur** is een dictatuur waarbij de machthebber in zeker mate rekening houdt met het volk.

## Grondwet

De **grondwet** is het fundament van de rechtsstaat. Nederland is een **constitutionele monarchie**: een koninkrijk met een grondwet. Vanaf 1848 werden er directe verkiezingen voor de Tweede Kamer ingevoerd. Dit waren echter geen vrije verkiezingen: alleen mannen die genoeg belasting betaalden mochten stemmen (**censuskiesrecht**).  
Een **nachtwakersstaat** zet zich voornamelijk in voor de veiligheid van de burgers.  
**Klassieke grondrechten**, zoals de vrijheid van godsdienst, zijn rechten die vrijheden en rechten van burgers vastleggen. Deze grondrechten zijn wel bij de rechter afdwingbaar.  
**Sociale grondrechten**, zoals het recht op huisvesting en onderwijs, zijn rechten die de verantwoordelijkheid van de overheid laten zien. Sinds de invoering van de sociale grondrechten is Nederland een **sociale rechtsstaat**.  
Grondrechten hebben een **verticale werking** (tussen burgers en de staat) en een **horizontale werking** (tussen burgers onderling).

## Rechtszekerheid

Het **legaliteitsbeginsel** is een belangrijk fundament van de rechtsstaat. Volgens dit beginsel mag de overheid alleen vrijheden inperken als de rechtmatigheid van die beperking is vastgelegd in regels en wetten die door het parlement zijn aangenomen.  
Het **recht** is het geheel van wetten en regels. De **rechtsorde** is zowel het geheel van rechtsregels en rechtsbeginselen als de manier waarop het recht georganiseerd is.  
Er zijn een aantal belangrijke eisen voor de kwaliteit van wetten: ze zijn voor iedereen, ze zijn openbaar en begrijpelijk, ze stellen geen onmogelijke eisen, ze zijn niet met terugwerkende kracht toepasbaar, ze zijn niet onderling tegenstrijdig en de toepassing moet redelijk en zorgvuldig zijn.  
Het legaliteitsbeginsel bestaat dus uit 2 kenmerken: al het overheidshandelen berust op wetgeving en de wetgeving voldoet aan de kwaliteitseisen.

## De scheiding der machten

De **trias politica** is een ander belangrijk fundament van de rechtsstaat in Nederland. Volgens de trias politica zijn de **wetgevende macht** (wetten maken), de **uitvoerende macht** (wetten handhaven) en de **rechterlijke macht** (recht spreken) gescheiden.  
De wetgevende macht maakt wetten, beslist over wetsvoorstellen en controleert de uitvoerende macht. De uitvoerende macht voert de wetten uit, geeft leiding aan ambtenaren en is verantwoordelijk voor het dagelijks bestuur. De rechterlijke macht controleert of de uitvoerende macht zich aan de wet houdt en controleert de wetgevende macht.  
Het systeem van **checks and balances** (de machten controleren elkaar en houden elkaar in balans) moet ervoor zorgen dat er binnen 1 macht geen machtsmisbruik plaatsvindt. In Nederland overlappen sommige machten. Zo kan de regering zelf wetten maken (wetgevende macht) maar ook handhaven (uitvoerende macht).  
De macht van ambtenaren ligt ook in hun **discretionaire bevoegdheid**: de bevoegdheid om in sommige gevallen zelfstandig beslissingen te nemen over de toepassing van een wet.
Als rechters zich laten vooroordelen door bijvoorbeeld sociale afkomst, spreek je van **klassenjustitie**. Rechters nemen in hun beslissingen niet alleen wetgeving mee: ze raadplegen ook de **jurisprudentie** (alle eerdere uitspraken van rechters).

## Rechtsgebieden

Rechtszaken waarin 2 burgers tegenover elkaar staan, vallen onder het **privaatrecht**. Onder dit rechtsgebied vallen bijvoorbeeld ook het ondernemingsrecht of het vermogensrecht. Binnen het privaatrecht tellen **rechtspersonen** (stichtingen, bedrijven, enz.) ook als burgers.  
Bij een rechtszaak binnen het privaatrecht gaat het om conflicten tussen de **eiser** (de persoon die de zaak aan de rechter voorlegt) en de **gedaagde**. Dit conflict heet een **geschil**.  
De zaak begint met een **dagvaarding**: een mededeling van een rechtszaak. De beslissing van de rechter in deze zaak is het **vonnis**.  
Een **dwangsom** is een boete voor het niet naleven van een straf. Een **kort geding** is een versnelde procedure voor spoedeisende zaken. Bij **mediation** proberen de betrokkenen met behulp van een onafhankelijke bemiddelaar hun conflict op te lossen.  
Het **publiekrecht** draait om de verhoudingen tussen burgers en de overheid, zoals het strafrecht. Het **bestuursrecht** is aan de orde op bijna alle terreinen waarop de overheid actief is.

## Strafrecht

Het **strafrecht** gaat over de manier waarop de overheid omgaat met burgers die de wet overtreden. **Misdrijven** zijn ernstige strafbare feiten, zoals moord of mishandeling. **Overtredingen** zijn minder ernstige strafbare feiten, zoals fietsen zonder licht, vandalisme of overlast.  
Iemand is een **verdachte** als er een redelijk vermoeden is van schuld aan een misdrijf of overtreding. Je bent als verdachte van een strafbaar feitonschuldig tot het tegendeel is bewezen: het **onschuldvermoeden**. Bovendien heeft iedere verdachte recht op een advocaat, een eerlijke behandeling en een eerlijk proces. Er zijn een aantal belangrijke regels in het strafrecht:

* Volgens het **strafbaarheidsbeginsel** ben je niet strafbaar voor iets wat volgens de wet niet strafbaar is op het moment dat je het pleegt.  
* De **strafbepaling** (omschrijving van strafbare handelingen) moet duidelijk zijn.  
* De **ne bis in idem-regel** bepaalt dat je niet 2 keer voor dezelfde overtreding veroordeeld kan worden.
* De **maximumstraf** is per delict vastgelegd.
* Na het verlopen van de **verjaringstermijn** kun je niet meer gestraft of vervolgd worden voor een misdaad.

Het **Openbaar Ministerie** brengt de verdachten voor de strafrechter. Het OM zorgt ervoor dat strafbare feiten worden opgespoord en dat de daders worden vervolgd.  
De politie mag een verdachte laten stilstaan en vragen naar zijn identiteitsbewijs (**staande houden**). De politie kan iemand ook **aanhouden** (arresteren).  
Tijdens een opsporingsonderzoek mag de politie **dwangmiddelen** (fouilleren, inbeslagname van bewijsmateriaal, staande houden, aanhouden) gebruiken. Als deze middelen grondrechten aantasten (het binnengaan van een woning, het afluisteren van telefoongesprekken, enz.) heeft de politie toestemming nodig van de officier van justitie.  
Als de officier van justitie een zaak **seponeert**, besluit hij om niet verder te vervolgen.  
Bij overtredingen kan de OvJ ook een **transactie** aanbieden. De verdachte gaat dan akkoord met een geldboete of taakstraf. Het OM kan (bij overtredingen) kiezen voor een **strafbeschikking** en zelf een straf opleggen (hierbij staat de schuld wel vast). De OvJ kan een verdachte ook **vervolgen**: voor de rechter brengen.  
De eis bij een dagvaarding in het strafrecht heet een **tenlastelegging**.  
Op de **terechtzitting** van de strafzaak hoort de rechter de getuigen en kijkt hij kritisch naar de bewijzen. Deze zitting bestaat altijd uit 7 dezelfde delen:

* De **opening**  
* De **aanklacht**: de OvJ leest het strafbare feit voor  
* Het **onderzoek**: de rechter ondervraagt de verdachte (soms ook deskundigen)  
* Het **requisitoir**: de OvJ leest de strafeis voor en probeert de schuld aan te tonen  
* Het **pleidooi**: de advocaat verdedigt de verdachte  
* Het **laatste woord**: de verdachte mag nog wat zeggen  
* Het **vonnis**: de rechter vertelt of de verdachte strafbaar is en welke straf hij (eventueel) krijgt

Soms is iemand niet strafbaar terwijl hij wel een strafbaar feit heeft gepleegd. Dit gebeurt op basis van een **strafuitsluitingsgrond**. Deze zijn in te delen in **rechtvaardigingsgronden** (dat een strafbaar feit niet strafbaar is) en **schulduitsluitingsgrond** (dat iemand niet schuldig is). De rechtvaardigingsgronden zijn:

* **Noodweer**: verdediging tegen geweld (moet proportioneel zijn)  
* **Overmacht-noodtoestand**: een regel overtreden om iemand te redden  
* **Ambtelijk bevel**: een ambtenaar laat je iets strafbaars doen

De schulduitsluitingsgronden zijn:

* **Psychische overmacht**: niet schuldig door de geestelijke toestand  
* **Noodweerexces**: in paniek raken door de situatie  
* **Ontoerekeningsvatbaarheid**: iemand is niet verantwoordelijk voor zijn eigen daden  
* **Afwezigheid van schuld**: iemand wist niet dat er een strafbare situatie bezig was

Een **vrijheidsstraf** beperkt de (bewegins)vrijheid van een misdadiger. Een **taakstraf** is het verplicht doen van (nuttig) werk.  
Naast de **hoofdstraffen** (gevangenis, boete, enz.) kunnen rechters ook een **bijkomende straf opleggen** (inname van het rijbewijs, stadionverbod, enz.).  
**Strafrechtelijke maatregelen** zijn bedoeld om de schade van een misdrijf te herstellen, zoals het betalen van en schadevergoeding of tbs.  
Een reden om misdadigers te straffen is bijvoorbeeld **resocialisatie**: het gedrag verbeteren. Andere redenen zijn wraak, afschrikking, voorkomen van eigen rechter spelen en beveiliging van de samenleving.  
Jongeren tussen de 12 en 18 jaar vallen onder het **jeugdstrafrecht**. Voor jongeren tussen de 16 en de 23 jaar bepaalt de rechter in elk geval of de zaak onder het jeugdstrafrecht wordt behandeld of onder het normale strafrecht. Dit heet **adolescentenstrafrecht**.

## Waarom plegen mensen misdaden?

* **Aangeleerd-gedragtheorie**: criminelen hebben het verkeerde gedrag geleerd, voornamelijk tijdens hun jeugd  
* **Bindingstheorie**: mensen gedragen zich goed om de banden met familie en vrienden niet te verliezen  
* **Zelfcontroletheorie**: mensen met weinig zelfcontrole zijn eerder geneigd misdrijven te plegen  
* **Sociobiologische theorie**: mensen zijn crimineel door biologische redenen, zoals veel testosteron en door hun omgeving  
* **Anomietheorie**: mensen worden crimineel als ze hun levensdoelen niet bereiken  
* **Rationele-keuzetheorie**: de gelegenheid maakt de dief
