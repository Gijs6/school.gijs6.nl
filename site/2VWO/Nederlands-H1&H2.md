# NE - H1 & H2

## Woordenschat

### Vergelijking, metafoor, personificatie

Bij een vergelijking vergelijk je twee dingen die iets gemeen hebben: het object (o) en het beeld (b). Het object komt uit de werkelijkheid. Bij een vergelijking worden meestal signaalwoorden gebruikt zoals: als, zo … als, lijkt wel, is net & een … van een …

*Pieter (o) is zo lang als een giraffe (b).*

Een metafoor is eigenlijk een speciale vergelijking, want het object wordt weggelaten.

Er is nog steeds een overeenkomst tussen het weggelaten object en het beeld dat je wil scheppen. Een werkwoord kan ook een metafoor zijn. Ook spreekwoorden zijn metaforen.

*Ik wil niet naast die heks (b) zitten!*

Een levenloos iets krijgt een menselijke eigenschap.

*Deze brief vertelt wat er gaat gebeuren.*

### Metonymie

Bij een metoniem gebruik je een ander woord dan wat je letterlijk bedoelt. Er is dus nog steeds een verband, maar dit is geen overeenkomst.

- Een deel, maar je bedoelt het geheel: *De **neuzen** tellen*

- Het geheel, maar je bedoelt een deel:

> *De **school** besloot dat snoep verboden is.* (alleen het bestuur heeft dat besloten)

- De plaats/ruimte, maar je bedoelt degenen die er zijn:

> *Het hele **hotel** keek naar de wedstrijd* (het hotel keek niet, maar de mensen in het hotel)

- De producent, maar je bedoelt het product: *Dat is een mooie **Nokia***

- De eigenschap, maar je bedoelt de persoon: *De **kleine** komt morgen*

- Het materiaal, maar je bedoelt het voorwerp: *Ze heeft **goud** gewonnen op de olympische spelen*

- Het voorwerp, maar je bedoelt de inhoud: *Ik lust nog wel een **bordje***

- Een aardrijkskundige naam, maar je bedoelt het product wat daarvandaan komt: ***Slochteren** levert de regering veel geld op.*

## Grammatica

### Wederkerige voornaamwoorden

Er is maar 1 wederkerig voornaamwoord (wedig.vnw): **elkaar** (kan ook geschreven woorden als **mekaar** of **elkander**)

### Wederkerende werkwoorden en wederkerende voornaamwoorden

Wederkerende werkwoorden keren terug op het onderwerp.

*Ik vergis **me**.* Me keert hier terug op ik. Me noem je in dit geval het wederkerend voornaamwoord (wed.vnw). Andere wederkerende voornaamwoorden zijn: je, zich en ons. Het woord *zich* is altijd een wederkerend voornaamwoord, maar *me, je* en *ons* kunnen ook persoonlijke voornaamwoorden zijn.

Je kan de juiste woordsoort vaststellen door het woord *me, je* of *ons* te vervangen door *hij, hem, zijn* of *zich*.

Als je het woord kunt vervangen door…

- *hij* of *hem*, dan is het een persoonlijk voornaamwoord

- *zijn*, dan is het een bezittelijk voornaamwoord

- *zich*, dan is het een wederkerend voornaamwoord

Bij **verplichte wederkerende werkwoorden** hoort altijd een wederkerend voornaamwoord dat bij het onderwerp past.

*Ik verslik me.* Dit is een correcte zin, maar *ik verslik ons* is geen correcte zin (ongrammaticaal). Verslikken is dus een verplicht wederkerend werkwoord. In een zin met een verplicht wederkerend werkwoord hoort het wederkerend voornaamwoord (me, je, zich, ons) bij het werkwoordelijk gezegde. Bij verplicht wederkerende werkwoorden kun je voor het wederkerend voornaamwoord geen andere persoon invullen; ook kun je geen 'zelf' vastplakken aan het wederkerend voornaamwoord. Beide kunnen bij toevallig wederkerende werkwoorden meestal wel.

Bij **toevallig wederkerende werkwoorden** hoort niet altijd een wederkerend voornaamwoord. Je kunt jezelf scheren, maar ook een schaap. In een zin met een toevallig wederkerend werkwoord hoort het wederkerend voornaamwoord niet bij het werkwoordelijk gezegde, maar het is het lijdend voorwerp.

De wederkerende voornaamwoorden *mezelf, jezelf, zichzelf en onszelf* komen alleen voor bij toevallig wederkerende werkwoorden en niet bij verplicht wederkerende werkwoorden.

### Werkwoordstijden

Het Nederlands kent 8 werkwoordstijden

| onvoltooid tegenwoordige tijd (ott) | <u>Vertrekken</u> jullie naar Alkmaar? Bart <u>kan</u> nieuwe sokken kopen. |
|----|----|
| onvoltooid verleden tijd (ovt) | <u>Vertrokken</u> jullie naar Alkmaar? Bart kon nieuwe sokken kopen. |
| voltooid tegenwoordige tijd (vtt) | <u>Zijn</u> jullie naar Alkmaar vertrokken? Bart <u>heeft</u> nieuwe sokken kunnen kopen. |
| voltooid verleden tijd (vvt) | <u>Waren</u> jullie naar Alkmaar vertrokken? Bart <u>had</u> nieuwe sokken kunnen kopen. |
| onvoltooid tegenwoordig toekomende tijd (ottt) | <u>Zullen</u> jullie naar Alkmaar vertrekken? Bart <u>zal</u> nieuwe sokken kunnen kopen. |
| onvoltooid verleden toekomende tijd (ovtt) | <u>Zouden</u> jullie naar Alkmaar vertrekken? Bart <u>zou</u> nieuwe sokken kunnen kopen. |
| voltooid tegenwoordig toekomende tijd (vttt) | <u>Zullen</u> jullie naar Alkmaar zijn vertrokken? Bart <u>zal</u> nieuwe sokken gekocht kunnen hebben. |
| voltooid verleden toekomende tijd (vvtt) | <u>Zouden</u> jullie naar Alkmaar zijn vertrokken? Bart <u>zou</u> nieuwe sokken gekocht kunnen hebben. |

#### ### Stappenplan voor het vaststellen van de werkwoordstijd

1. Bevat de zin een vorm van het **hulpwerkwoord** hebben of zijn?

    1. Ja? Dan is de zin voltooid. Schrijf op plaats 1 een V.

    2. Nee? Dan is de zin onvoltooid. Schrijf op plaats 1 een O.

2. Staat **persoonsvorm** in de tegenwoordige tijd (tt) of in de verleden tijd (vt)?

    1. Tegenwoordige tijd \> Schrijf een T (<u>t</u>egenwoordige tijd) op plaats 2.

    2. Verleden tijd \> Schrijf een V (<u>v</u>erleden tijd) op plaats 2.

3. Bevat de zin een vorm van zullen?

    1. Ja? Schrijf een T van toekomende tijd op plaats 3.

    2. Nee? Laat plaats 3 leeg.

4. Schrijf op de laatste plaats de T van tijd

Nu heb je de afkorting gemaakt van de tijd waar de zin in staat.

## Formuleren

### Variatie in woordgebruik

Door verwijswoorden te gebruiken, voorkom je dat je woorden herhaalt. Verwijswoorden verwijzen naar een eerder genoemd woord. Je kunt ook synoniemen gebruiken om een tekst aantrekkelijker te maken. Synoniemen zijn andere woorden met dezelfde betekenis, zoals *moeilijk en gecompliceerd*.

### Variatie in zinsopbouw

In het Nederlands zijn er 3 verschillende zinsopbouwen

- OPA: onderwerp - persoonsvorm - andere zinsdelen

> *Amber (**o**w) eet (**p**v) graag friet (**a**ndere zinsdelen).*
>
> Dit is de meest voorkomenden zinsopbouw in het Nederlands

- APO: andere zinsdelen - persoonsvorm - onderwerp

> Dit is een alternatief voor OPA

- POA: persoonsvorm - onderwerp - andere zinsdelen

> *Eet (**p**v) Amber (**o**w) graag friet (**a**ndere zinsdelen)?*
>
> Met deze zinsopbouw maak je een vraagzin

- PA: persoonsvorm - andere zinsdelen

> *Eet (**p**v) nu onze nieuwe friet (**a**ndere zinsdelen).*
>
> Deze zinsopbouw bevat geen onderwerp. Deze opbouw wordt daarom vaak gebruikt in de gebiedende wijs en in advertenties.

## Spelling

### Gebiedende wijs

In zinnen met een bevel, kun je de gebiedende wijs (gw) gebruiken. Bij de gebiedende wijs staat geen onderwerp. De gebiedende wijs schrijf je als de ik-vorm tegenwoordige tijd. *Wijs eens aan waar Polen ligt. Raak je pen niet kwijt. Let op je eigendommen!*

### Leestekens

Je gebruikt leestekens om het volgen van een tekst makkelijker leesbaar te maken.

- Na een zelfstandige, mededelende zin komt een punt.

- Bij het samenvoegen van 2 zinnen tot een nieuwe zin, gebruik je een komma. Een komma komt dan tussen 2 persoonsvormen, voor de woorden *maar, doordat, nadat, omdat, terwijl, want, voordat, zodat en zodra* en als je de zin niet los kunt uitspreken

- Als twee zelfstandige zinnen sterk met elkaar samenhangen, kun je een puntkomma gebruiken, maar een punt mag ook.

- Als twee zelfstandige zinnen samenhangen, vormt de tweede zin soms een toelichting bij de eerste zin. Dan verbind je de zinnen met een dubbele punt.

### Leenwoorden

Woorden die uit andere talen in het Nederlands zijn terechtgekomen, heten **leenwoorden**: *screenshot, plugin, nasi*. De meeste woorden die we overnemen uit andere talen, worden in de loop van de tijd aangepast aan het Nederlandse spellingsysteem.

De spelling van Engelse leenwoorden:

- Een in het Nederlands gebruikelijke samenstelling (met één klemtoon) van Engelse woorden schrijf je als één woord: *lookalike, parttimer*.

- Als het rechterdeel van de samenstelling een Engels voorzetsel is, plaats je een koppelteken: *time-out, sit-up*.

- Sommige combinaties (met twee klemtonen) worden gezien als een woordgroep. Dan schrijf je de delen los: *full speed, total loss*.

De spelling van Frans leenwoorden:

- In sommige Franse woorden schrijf je op een klinker een accent aigu (zoals op de é in café), een accent grave (zoals op de è in crème) of een accent circonflexe (zoals op de î in maîtresse).

- Een Frans woord dat gebruikelijk is geworden in het Nederlands, verliest zijn accenttekens op de a, o en u (compote, ragout), maar accenten op de e blijven behouden, als dat nodig is voor de uitspraak (paté, volière).

- In een woord dat nog als echt Frans wordt aangevoeld, blijven alle accenttekens staan. Dat geldt vooral voor woordgroepen (coûte que coûte).

*Onderstaande woorden hoef je niet exact te weten, maar je moet weten uit welke taal het komt, de ongevere betekenis en hoe je het moet spellen.*

| Abseilen       | Langzaam naar beneden zakken met een touw | Duits |
|----------------|-------------------------------------------|-------|
| Einzelgänger   | Iemand die alleen leeft                   | Duits |
| Langlaufen     | Met ski's wandelen door bergen met sneeuw | Duits |
| Maîtresse      | Buitenechtelijk vrouw                     | Frans |
| Überhaupt      | Eigenlijk                                 | Duits |
| Bockbier       | Herfst biertje                            | Duits |
| Frankfurter    | Duitse knakworst                          | Duits |
| Glühwein       | Warme rode wijn                           | Duits |
| Hors d'oeuvre  | Voorgerecht                               | Frans |
| Jus d'orange   | Sinaasappelsap                            | Frans |
| Kaiserbrötchen | Kaiserbroodje                             | Duits |
| Mayonaise      | Traditionele saus met eieren              | Frans |
| Ober           | Serveert eten en drinken aan tafel        | Duits |
| Pils           | Bier                                      | Duits |
| Schnitzel      | Platgeslagen vlees met paneermeel         | Duits |
| Bonbon         | Chocolaatje (meestal gevolgd)             | Frans |
| Conducteur     | Iemand die in het ov je kaartje checkt    | Frans |
| Gêne           | In verlegenheid gebracht                  | Frans |
| Logee          | Iemand die komt logeren                   | Frans |
| Stiltecoupé    | Deel in de trein waar je stil moet zijn   | Frans |
| Bühne          | Podium                                    | Duits |
| Cabaretier     | Komiek                                    | Frans |
| Decolleté      | Halswitsnede van je kledingstuk           | Frans |
| Negligé        | Slaapjurkje                               | Frans |
| Premiere       | Een film voor het eerst laten zien        | Frans |
| Spitzen        | Balletschoentjes                          | Duits |

### Spelling van engelse werkwoorden

Vervoeg Engels werkwoorden net als in het Nederlands.

- De ik vorm maak je door -(e)n weg te halen.

> *relaxen \> relax; timen \> time*

- Als het woord in het Engels eindigt op een dubbele medeklinker, schrijven we een enkele medeklinker (basketballen \> basketbal), tenzij dit een andere uitspraak veroorzaakt (paintballen \> paintball).

- Engelse werkwoorden vervoeg je net als Nederlandse zwakke werkwoorden.

- In de tegenwoordige tijd enkelvoud schrijf je ik-vorm of ik-vorm + t.

- In de verleden tijd en bij het voltooid deelwoord gebruik je ***‘t ex kofschip***. Het gaat daarbij om de klank van de letter voor de uitgang -en:

> *mixen \> ik mix, hij mixt, ik mixte, ik heb gemix  
> gamen \> ik game, hij gamet, ik gamede, ik heb gegamed*
>
> *crowdfunden \> ik crowdfund, hij crowdfundt, ik crowdfundde, wij hebben gecrowdfund*
>
> *deleten \> ik delete, hij deletet, ik deletete, wij hebben gedeletet*

## Herhaling

### Woordenschat

#### Woordraadstrategieën

- Zoek naar een synoniem

  - Ander woord met ongeveer dezelfde betekenis.

- Zoek naar een omschrijving / definitie

  - Een omschrijving is een beschrijving van een woord

  - Een definitie is een nauwkeurige omschrijving van een woord

  - Vaak staat een omschrijving/definitie voor of achter het woord

- Zoek naar een tegenstelling

  - Een woord dat precies het tegenovergestelde betekent

- Bekijk de afbeelding

- Zoek naar een voorbeeld

  - Staat vaak tussen haakjes, streepjes of komma's

  - Staat vaak na: als, bijvoorbeeld, zoals, een voorbeeld van

  - Komt vaak na een dubbele punt

- Zoek naar een bekend woorddeel

  - Samenstellingen: woorden van twee of meer woorden (kastdeur)

  - Afleidingen: woorden met een voor- of achtervoegsel (**on**bereikbaar)

### Grammatica zinsdelen

Een zin bestaat uit delen. Er zijn 6 verschillende zinsdelen. Het werkwoordelijk en naamwoordelijk gezegde is 1 type zinsdeel.

#### Persoonsvorm (ow)

De persoonsvorm is het belangrijkste werkwoord in een zin. De persoonsvorm geeft het getal en de tijd aan.

Je vindt de persoonsvorm door een van 3 manieren

- Maak de zin vragend \> de persoonsvorm komt dan vooraan te staan

- Maak de zin in een andere tijd \> het werkwoord dat verandert is de persoonsvorm

- Verander het getal van de zin (van enkelvoud naar meervoud of andersom) \> het werkwoord dat verandert is de persoonsvorm

#### Onderwerp (ow)

Het onderwerp zegt wie of wat iets doet. Het onderwerp en de persoonsvorm horen bij elkaar.

Je vindt het onderwerp door de vraag te stellen: **wie/wat + persoonsvorm?** Het antwoord is het onderwerp.

#### Werkwoordelijk gezegde (wg)

Het werkwoordelijk gezegde bestaat uit alle werkwoorden in een zin. Het werkwoordelijk gezegde komt alleen in zinnen voor met een zelfstandig werkwoord. Het werkwoordelijk gezegde zegt wat het onderwerp doet. Als de woorden ***te*** of ***aan het*** voor een werkwoord staan, horen deze ook bij het werkwoordelijk gezegde. Werkwoordelijke uitdrukkingen ,bijvoorbeeld "het hazenpad nemen" (vluchten), horen ook bij het werkwoordelijk gezegde

Je vindt het werkwoordelijk gezegde door alle werkwoorden, inclusief de persoonsvorm en de bovenstaande uitzonderingen, te noteren.

#### Naamwoordelijk gezegde (ng)

Het naamwoordelijk gezegde zegt wat iemand is of wordt. Het naamwoordelijk gezegde komt alleen in zinnen voor met een koppelwerkwoord. In zinnen met een naamwoordelijk gezegde komt nooit een lijdend voorwerp voor. Het naamwoordelijk gezegde bestaat uit 2 delen:

- Het **werkwoordelijk deel (ww.deel)** bevat alle werkwoorden uit de zin, waarvan 1 werkwoord een koppelwerkwoord is.

- Het **naamwoordelijk deel (nw.deel)** bevat een bijvoeglijk of zelfstandig naamwoord dat een eigenschap koppelt aan het onderwerp. Het naamwoordelijk deel noteer je in vierkante haken.

Je vindt het naamwoordelijk gezegde met het volgende stappenplan

1. Stel vast of de zin een koppelwerkwoord bevat

2. Stel vast of het onderwerp iets **doet** of iets **is/wordt**.

3. Als het onderwerp iets is/wordt, stel je de vraag: Wat + persoonsvorm + onderwerp + overige werkwoorden. Het antwoord op die vraag is het naamwoordelijk deel.

4. Noteer het naamwoordelijk gezegde als: pv + \[nw.deel\] + overige werkwoorden

#### Lijdend voorwerp (lv) en meewerkend voorwerp (mv)

Het lijdend voorwerp komt voor in zinnen waarin iets/iemand wat 'overkomt' of 'ondergaat'. Het lijdend voorwerp is de persoon die iets 'overkomt' of het voorwerp dat iets 'ondergaat'.

Je vindt het lijdend voorwerp door de vraag te stellen: **Wie/wat + werkwoordelijk gezegde + onderwerp**? Het antwoord is het lijdend voorwerp.

In zinnen met een lijdend voorwerp kan ook een meewerkend voorwerp bevatten. Het meewerkend voorwerp geeft aan voor wie iets bestemd is.

Je vindt het meewerkend voorwerp door de vraag te stellen: **Aan wie/voor wie + werkwoordelijk gezegde + onderwerp + lijdend voorwerp**. Als er een antwoord is, is dit het meewerkend voorwerp.

#### Bijwoordelijke bepaling (bwb)

Een bijwoordelijke bepaling geeft antwoord op vragen als: Hoe? Hoelang? Hoever? Waar? Waardoor? Waarheen? Waarom? Waarover?Waarvandaan? Waar? Wanneer?

Ook de vraagwoorden waarmee je bijwoordelijke bepalingen zoekt (hoe, waar, waardoor, waarheen, waarom, wanneer enzovoort), zijn in een zin bijwoordelijke bepaling.

Let op: niet alle bijwoordelijke bepalingen geven antwoord op een vraag. Ook woorden als niet, wel, zeker, absoluut, eigenlijk, allicht, natuurlijk, misschien, vermoedelijk en waarschijnlijk zijn bijwoordelijke bepaling.

Je vindt de bijwoordelijke bepaling door alle woorden te noteren die antwoord geven op de vragen Hoe?, Hoelang?, Hoever?, Waar?, enzovoort en de hierboven genoemde uitzonderingen.

### Grammatica woordsoorten

De woorden van een zin kun je indelen in woordsoorten

#### Zelfstandig en bijvoeglijk naamwoord

Een **zelfstandig naamwoord (zn)** is een woord voor een organisme, ding of gevoel.

Er zijn 3 soorten zelfstandige naamwoorden:

1. **Concreet zelfstandig naamwoord (czn)**: dit geeft iets aan wat fysiek bestaat in het universum, en wat je kunt aanraken: de pen, het vliegtuig of het bakje

2. **Abstract zelfstandig naamwoord (azn)**: dit geeft iets aan wat je niet kunt aanraken: de week, zombie of blijdschap

3. **Eigennaam (zn-e)**: een naam van een aardrijkskundige plek of van een organisme: Noordzee, Drenthe of Marco

Een zelfstandig naamwoord kun je herkennen aan de volgende eigenschappen:

1. Een zn heeft vaak een enkelvoud en meervoud

2. Je kan er vaak verkleinwoorden van maken

3. Je kan er meestal een lidwoord voor zetten

Een **bijvoeglijk naamwoord (bn)** vertelt iets over een zelfstandig naamwoord: de <u>nieuwe</u> schoenen, een <u>spannend</u> boek, een <u>dreigende</u> brief. Een **stoffelijk bijvoeglijk naamwoord (st.bn)** zegt van welk materiaal iets is gemaakt: een <u>houten</u> stoel, een <u>plastic</u> emmer.

#### Lidwoorden

Er zijn 3 **lidwoorden (lw)**: *de, het* en *een*. De woorden *de* en *het* zijn **bepaalde lidwoorden (blw)**, *een* noem je een **onbepaald lidwoord (olw)**.

#### Persoonlijke en bezittelijke voornaamwoorden[^1]

Een **persoonlijk voornaamwoord (pers.vnw)** duidt een persoon of ding aan. *<u>Ik</u> ben een mens, <u>jij</u> ook*. Een **bezittelijk voornaamwoord (bez.vnw)** geeft aan van wie iets is. Het staat voor het zelfstandig naamwoord waar het bij hoort. *<u>Mijn</u> jas, <u>onze</u> fiets.*

#### Zelfstandig werkwoord, koppelwerkwoord en hulpwerkwoord

Een **zelfstandig werkwoord (zww)** geeft aan wat het onderwerp doet, bijvoorbeeld: *slapen, zingen, schaatsen of lopen*. Een **koppelwerkwoord (kww)** koppelt een eigenschap aan een onderwerp. Er zijn maar 9 koppelwerkwoorden: *zijn, worden, blijven, blijken, lijken, schijnen, heten, dunken en voorkome*n. Een **hulpwerkwoord (hww)** komt voor in zinnen met meerdere werkwoorden en helpt om het gezegde te maken.

- In een zin staat altijd maar 1 zelfstandig werkwoord of koppelwerkwoord

- Als in een zin 1 werkwoord staat is dat werkwoord een zelfstandig werkwoord bij een wg, of een koppelwerkwoord bij een ng.

- Als er meer werkwoorden in de zin staan, staat het zelfstandig werkwoord of het koppelwerkwoord achter in de zin. Alle overige werkwoorden, dus ook de persoonsvorm zijn hulpwerkwoord(en).

#### Aanwijzend, vragend en onbepaald voornaamwoord

<table>
<colgroup>
<col style="width: 24%" />
<col style="width: 26%" />
<col style="width: 49%" />
</colgroup>
<thead>
<tr>
<th><strong>Een aanwijzend voornaamwoord (aanw.vnw)</strong> wijst iets aan.</th>
<th><strong>Een vragend voornaamwoord (vr.vnw)</strong> staat meestal aan het begin van een vraag of aan.</th>
<th><strong>Een onbepaald voornaamwoord (onbep.vnw)</strong> duidt een persoon of een zaak aan, maar zegt niet precies wie of wat bedoeld wordt.</th>
</tr>
<tr>
<th>Deze, die, dit, dat, zulk(e), zo'n, dergelijk(e), zelf, dezelfde, hetzelfde</th>
<th>Wie, wat, welk(e), wat voor (een)</th>
<th>Iemand, niemand, iedereen, men, menigeen, het, (zo)iets, niets, alles, elk(e), ieder(e), menig(e), wat, ene, (een) zekere, een of ander(e)</th>
</tr>
<tr>
<th><em><u>Die</u></em> rode mountainbike zou ik kopen.</th>
<th>Naar <em><u>welke</u></em> film ben je gisteren geweest?</th>
<th>Er was vanmiddag <em><u>iemand</u></em> aan de telefoon die jou <em><u>iets</u></em> wou vragen.</th>
</tr>
<tr>
<th></th>
<th>Woorden als waar, wanneer en hoe zijn geen vragend voornaamwoord.</th>
<th><ul>
<li><p><em><strong><u>Je</u></strong></em> is een onbepaald voornaamwoord als het <em><strong><u>men</u></strong></em> betekent.</p></li>
<li><p><em><strong><u>Wat</u></strong></em> is onbepaald voornaamwoord als het <em><strong><u>iets</u></strong></em> betekent.</p></li>
<li><p><em><strong><u>Het</u></strong></em> is een onbepaald voornaamwoord als het <em><strong><u>tijd, weer of sfeer</u></strong></em> aangeeft.</p></li>
</ul></th>
</tr>
</thead>
<tbody>
</tbody>
</table>

#### Voorzetsel

Een **voorzetsel (vz)** is een kort woord dat vaak een plaat, tijd of reden aangeeft: **na** de les, **tijdens** het vierde uur, **naast** de balie, **boven** de deur. Past het woord voor *de kast* of *de pauze*? Dan is het waarschijnlijk een voorzetsel. Let op: delen van scheidbare werkwoorden zijn geen voorzetsels, maar bijwoorden (bw).

#### Bijwoorden

Als de [<u>bijwoordelijke bepaling</u>](#bijwoordelijke-bepaling-bwb) uit 1 woord bestaat, is dit woord een **bijwoord (bw)**. Een bijwoord kan bijvoorbeeld tijd, plaats, (on)zekerheid of ontkenning aangeven. De vraagwoorden die je gebruikt om een bijwoordelijke bepaling te vinden (hoe, waar, waardoor, wanneer enzovoort) zijn bijwoorden.
