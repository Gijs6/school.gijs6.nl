# AK - H4 - TW4

## Onze ecologische voetafdruk

**Natuurlijke hulpbronnen** zijn producten uit de natuur die mensen gebruiken voor producten. Een aantal van deze hulpbronnen raakt uiteindelijk op, maar er zijn ook hernieuwbare hulpbronnen. Mensen uit rijke landen hebben een **grotere ecologische** voetafdruk: ze hebben meer ruimte nodig om te kunnen leven. In Nederland is deze voetafdruk ongeveer 5 hectare. Hoe groot deze voetafdruk is, hangt af van je levensstijl. Wereldwijd overschrijden we de **draagkracht** van de aarde: er is geen vermogen meer om iedereen te kunnen laten leven/wonen. Dit probleem wordt groter, want volgens de **bevolkingsprognose** wordt de wereldbevolking alleen maar groter. Ook worden arme landen rijker door **economische groei**. Daarom moeten we **duurzaam** met de aarde omgaan.

## De productie van voedsel

Er is ruimte nodig om je voedsel te produceren: je **voedselafdruk**. Omdat de wereldbevolking groeit, is er **schaalvergroting** in de landbouw: landbouwbedrijven worden steeds groter. Met nieuwe technologie wordt de opbrengst verhoogd: **intensivering**. Hierdoor worden landbouwbedrijven **kennis**- en **kapitaalintensief**: er is veel kennis en geld nodig. Daarnaast neemt de **biodiversiteit** af: er zijn minder verschillende soorten dieren en planten. Voedsel kan **duurzaam** gemaakt worden door het tegengaan van **milieu-uitputting** (het opraken van hulpbronnen door afval). Dit kan worden gedaan door het bouwen van **voedselfabrieken**, **minder weg te gooien**, **biologische landbouw** te gebruiken (zonder kunstmest of chemische middelen), of door **genetische modificatie** toe te passen (het genetisch aanpassen van planten of dieren).

## Productieketens

De **productieketen** van veel producten strekt zich wereldwijd uit en bestaat uit verschillende onderdelen. Dit zorgt voor uitputting van grondstoffen en energie, en **milieuvervuiling**. **Afvalverwerking** veroorzaakt **bodemverontreiniging**. Door de verbranding van restafval ontstaat **luchtvervuiling**. Je kan daarom beter je afval **recyclen**. Ons **consumptiepatroon** is niet erg duurzaam door het transport van goederen en hun beperkte levensduur. **Cradle-to-cradle** productie is een oplossing waarbij alle onderdelen van een product worden hergebruikt. Hiernaast kun je zien hoe een productieketen er dan uitziet.

## Transport en energie

We gebruiken veel **fossiele energiebronnen** tijdens het vervoer van producten. Dit zorgt voor CO<sub>2</sub>-uitstoot. Koolstofdioxide zit in de **koolstofkringloop**: het zit in de lucht, het water of de grond. De mens verstoort deze kringloop.

Koolstofdioxide zorgt voor **klimaatverandering**, waardoor de aarde opwarmt. Veel landen sluiten een **klimaatakkoord** om meer **duurzame energiebronnen** te gebruiken. Door **klimaatneutraal** te leven draag je niet bij aan de opwarming van de aarde.

## Energiegebruik

De **energietransitie** is de overstap van fossiele energiebronnen naar duurzame energiebronnen (**groene stroom**). Voorbeelden van duurzame energiebronnen zijn kernenergie, waterkracht, zonnepanelen en windmolens. Een **energieneutraal** huis produceert genoeg energie voor zijn eigen gebruik. Dit kan alleen als het huis ook goed **geïsoleerd** is. Het transport in Nederland kan schoner worden door minder kilometers te maken en voertuigen minder CO₂ te laten uitstoten. Je **afvalvoetafdruk** is de hoeveelheid afval die een persoon produceert. In een **circulaire economie** wordt niets weggegooid, maar wordt alles herbruikt.

## Duurzame landbouw

In Nederland wordt aan **intensive** **landbouw** gedaan: er is een hoge opbrengst. In veel kassen is er maar 1 product te vinden, dat is een **monocultuur**. Als er dan een ziekte komt, moeten er vaak veel chemicaliën gebruikt worden om de planten weer gezond te maken. **Biologische landbouw** is een betere en duurzamere manier van voedsel verbouwen.

## Een duurzame stad: Almere

Almere is een duurzame stad. De gemeente stimuleert het gebruik van elektrische voertuigen om de uitstoot van **fijnstof** te verminderen. Er worden energieneutrale huizen gebouwd. De circulaire economie wordt gestimuleerd, zoals **upcyclen**: het hergebruiken van afval als een hoogwaardige grondstof. Er zijn zonnepanelen en er is een stadsverwarming voor het verwarmen van huizen. Ook wordt er onderzoek gedaan naar **geothermie**: energie uit de warmte van de aarde.
