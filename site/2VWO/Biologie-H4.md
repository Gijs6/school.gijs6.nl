---
layout: summary
---

# BI - H4 - TW1

## Het skelet & bouw van botten

Het lichaam van de mens is ingedeeld in delen: **het hoofd**, **de romp** en **de ledematen** (armen en benen). Het **skelet** (of geraamte) bestaat uit **botten** (of beenderen). Het skelet heeft functies:

1. Stevigheid geven, zodat je rechtop kunt staan

2. Beweging mogelijk maken

3. Bescherming bieden aan kwetsbare organen

4. Vorm geven aan het lichaam

Botten zijn erg stevig. In de pijpbeenderen bevindt zich een **mergholte**. Hierin slaat het lichaam **vetten** op. Dit heet het **geel beenmerg**. In de **koppen van pijpbeenderen en in platte beenderen** zit **rood beenmerg**. In rood beenmerg ontstaan bloedcellen.

Botten bestaan voor het grootste deel uit **collageen (lijmstof)** en **kalkzouten**. De kalkzouten geven hardheid en **stevigheid aan het botweefsel**. Het collageen zorgt voor **buigzaamheid van het botweefsel**.

*Afbeelding wervelkolom op pag. 4.*

Er zijn verschillende typen weefsel in het skelet van de mens: **het kraakbeenweefsel en botweefsel**. Tussen de cellen in beide weefsels zit tussencelstof. In het kraakbeenweefsel liggen de cellen in groepjes bij elkaar. De tussencelstof is elastisch, waardoor kraakbeen een beetje buigzaam is. In botweefsel liggen de cellen in kringen rondom kleine kanaaltjes. Door die kanaaltjes lopen bloedvaten. De botcellen zijn aan elkaar verbonden met uitlopers. De tussencelstof van bot bestaat vooral uit kalkzouten en collageen. Daardoor is botweefsel hard en niet buigzaam.

|  |  |
|----|----|
| **Kraakbeenweefsel** | **Botweefsel** |

Bij baby's bestaat het skelet vooral uit kraakbeenweefsel, waardoor baby's erg flexibel zijn. Tijdens de groei verandert het meeste kraakbeen in bot, ook verandert de grote hoeveelheid collageen in kalkzout. Dit laatste proces gaat nog lang door. Daarom breken botten sneller bij oudere mensen. De schedelbeenderen van een baby zitten nog niet aan elkaar vast. Tussen de botten van de schedel van een baby zitten ruimten, die gevuld zijn met bindweefsel. Deze ruimten heten fontanellen. Na ongeveer anderhalf jaar zijn de fontanellen dichtgegroeid en is tussen de botten alleen nog een naad te zien.

## Beenverbindingen

Er zijn soorten **beenverbindingen**. Het heiligbeen bestaat uit **vergroeide** wervels. De schedelbeenderen zitten aan elkaar vast met een **naad**. Tussen je ribben en borstbeen zit kraakbeen. Dit **kraakbeen** kan een beetje bewegen, zodat je borstkas groter kan worden bij ademhaling.

Een gewricht is een verbinding tussen botten. Het ene bot heeft een **gewrichtskom** en de andere bot heeft een **gewrichtskogel**. De gewrichtskogel kan bewegen in de gewrichtskom. Op de kogel en in de kom van een gewricht zit een laagje **kraakbeen**, zodat het bot soepel kan bewegen. De botten van het gewricht worden bij elkaar gehouden door het **gewrichtskapsel**. Bij sommige gewrichten zijn er ook stevige **kapselbanden** om het gewricht heen. De binnenkant van het gewrichtskapsel geeft **gewrichtssmeer** af. Deze stroperige vloeistof zorgt ervoor dat de botten soepel kunnen bewegen.

Er zijn typen gewrichten. Bij een **rolgewricht** draait het ene bot over het andere bot. Bij het **scharniergewricht** kan het gewricht als een scharnier bewegen. Bij een **kogelgewricht** draait de **gewrichtskogel** van het ene bot in de **gewrichtskom** van het andere bot. Daardoor is beweging in verschillende richtingen mogelijk.

## Spieren

Door de spieren die aan je botten zijn bevestigd, kan je lichaam rechtop staan en bewegen. Alle skeletspieren (spieren die vastzitten aan het skelet) in je lichaam vormen je **spierstelsel**. Spieren liggen op meerdere niveaus in je lichaam: aan de oppervlakte en dieper in je lichaam. De buitenkant van de spier (**spierschede**) is gemaakt van bindweefsel. Aan beide kanten van de spier loopt de spierschede uit in een **pees**. Pezen zorgen voor de verbinding tussen spieren en botten. De plaats waar een spier aan een bot vastzit, heet aanhechtingsplaats, dit zijn meestal uitsteeksels van botten. Een skeletspier bestaat uit enkele spierbundels die elk worden omgeven door een laag bindweefsel. Elke spierbundel bestaat uit een aantal spiervezels. De spiervezels kunnen zich samentrekken, waardoor de spier dan korter en dikker wordt. Hierdoor trekt de spier aan de botten waaraan deze is bevestigd: hij brengt ze naar elkaar toe. Een buigspier en een strekspier die samen één beweging mogelijk maken, vormen een **antagonistisch paar**. De strekspier is de antagonist van de buigspier. Zo'n paar vind je bijvoorbeeld in je arm: je biceps moeten samentrekken als je je arm wilt buigen, de triceps moeten samentrekken als je je arm wilt strekken.

Een bewuste spierbeweging is een beweging die waarvan je jezelf bewust ben dat je deze uitvoert, zoals het buigen van je arm.Een onbewuste spierbeweging is een beweging waarvan je jezelf niet bewust bent dat je deze uitvoert, denk aan het kloppen van je hart.

Spieren bestaan uit eiwitten die kunnen samentrekken. Deze eiwitten heten actine en myosine. Deze liggen op een rij in de spierfibril. Op plaatsen waar de eiwitten elkaar overlappen, is de kleur wat donkerder. Daardoor zie je allemaal kleine streepjes in het weefsel als je dit bekijkt onder een microscoop. Dit type spierweefsel heet **dwarsgestreept spierweefsel**. Behalve skeletspieren heb je ook spieren in je organen. Deze spieren bewegen zonder dat je je daar bewust van bent. Voorbeelden van **orgaanspieren** zijn spieren in maag, darmen en hart. Het spierweefsel van orgaanspieren bestaat uit langwerpige cellen. In dit weefsel liggen de eiwitten niet netjes gerangschikt. Je ziet daardoor geen streepjes. Dit spierweefsel heet daarom **glad spierweefsel**. Ook in de wand van bloedvaten ligt glad spierweefsel. Ook je hart is een spier: de hartspier. Door samen te trekken pompt het hart bloed door het lichaam. **Hartspierweefsel** heeft een speciale structuur. De hartspier bestaat wel uit spierfibrillen, maar deze liggen niet naast elkaar in een spiervezel. Onder de microscoop zijn wel dwarsstreepjes te zien. Hartspierweefsel raakt niet snel vermoeid.

## Wervelkolom

De dubbele S-vorm is de juiste vorm van de wervelkolom. De wervels van de wervelkolom zijn verbonden door tussenwervelschijven. Deze bestaan uit kraakbeen met een **geleiachtige kern**. Hierdoor is buiging van de wervelkolom mogelijk. De manier waarop je staat en zit, is je **lichaamshouding**. Bij een goede lichaamshouding is je rug recht. Je wervelkolom heeft dan een dubbele-S-vorm. Een goede lichaamshouding zorgt voor gelijke belasting van de tussenwervelschijven en voorkomt klachten aan rugspieren. Voor een juiste **zithouding** moeten je armen en benen een rechte hoek maken. Als je iets tilt moet je ook de dubbele-S-vorm behouden in je wervelkolom.

1. Buk en til niet onnodig.

2. Gebruik hulpmiddelen.

3. Til niet te veel ineens.

4. Zorg ervoor dat er niets in de weg staat als je gaat lopen.

5. Sta steeds recht voor de last.

6. Til nooit met gedraaide rug.

7. Til met twee handen en houd de last zo dicht mogelijk bij je lichaam.

8. Buig niet verder voorover dan noodzakelijk en gebruik ook je beenspieren.

9. Til niet met gestrekte armen en niet hoger dan schouderhoogte.

10. Luister naar je lichaam: neem signalen serieus. Je voelt zelf het best wat je rug wel en niet kan hebben.

## Beweging

Spierkracht neemt af van spieren die je niet gebruikt: ze worden dunner en zwakker. Als je spieren veel gebruikt worden ze dikker en sterker.

Beweging is goed voor je spieren en je gezondheid. Je lichamelijke **conditie** verbetert bij veel beweging. Door voldoende beweging verbetert de coördinatie: spieren werken beter samen. Een beweging die je vaak doet, bijvoorbeeld fietsen, is opgeslagen in je motorische geheugen, waardoor je deze beweging kan doen zonder je spieren bewust aan te sturen. Een beweging die je kunt uitvoeren zonder erbij na te denken, noem je een geautomatiseerde beweging. Als je ongetraind gaat sporten, kun je **spierpijn** krijgen. Spierpijn ontstaat vaak na een beweging die je niet gewend bent. Getrainde spieren leveren betere prestaties. Met getrainde spieren krijg je ook minder snel een **blessure**. Een blessure is een beschadiging van een spier, bot of gewricht.

Bij een warming-up doe je steeds iets zwaardere oefeningen, waardoor er meer bloed naar je spieren stroomt. Ook worden de spieren hierdoor wat warmer.

Bij een coolingdown begin je met zware oefeningen, en je bouwt steeds verder af. Hierdoor stroomt er meer bloed naar je spieren, waardoor de afvalstoffen worden afgevoerd. **RSI** (repetitive strain injury) is een blessure die ontstaat door vaak achtereen dezelfde beweging te maken. De spieren in je arm en schouder zijn dan voortdurend gespannen, terwijl je lichaam bijna niet beweegt. Bij beginnende RSI-klachten heb je last van tintelingen, vermoeidheid en gevoeligheid van je nek, schouder of arm. De klachten verdwijnen vanzelf door even te rusten. Om RSI te voorkomen is het belangrijk dat je tussendoor regelmatig beweegt.

## Vorm en de functie van botten

Het skelet van zoogdieren lijkt op elkaar. Er zijn wel verschillen voor de verschillende leefwijzens. Een dolfijn heeft bijvoorbeeld geen dijbeen, die heeft hij niet nodig.

Bij zoogdieren past de vorm van de poten bij de manier waarop een dier leeft. Mensen en beren zijn zoolgangers, katten zijn teengangers en paarden zijn topgangers / hoefgangers.

De onderkant van je voet is gewelfd: hij is gebogen om meer gewicht te kunnen dragen.

## Begrippenlijst

| skelet | Alle botten of beenderen van een mens of dier |
|----|----|
| botten | Weefsel dat stevig is en waardoor je rechtop kunt staan |
| beenderen | Weefsel dat stevig is en waardoor je rechtop kunt staan |
| schedel | De botten in het hoofd |
| wervelkolom | Het deel van het skelet dat bestaat uit de halswervels, borstwervels, lendenwervels, heiligbeen en staartbeen |
| borstkas | Het deel van het skelet dat bestaat uit de borstwervels, ribben en het borstbeen |
| schoudergordel | Het deel van het skelet dat bestaat uit de schouderbladen en de sleutelbeenderen |
| bekken | Het deel van het skelet dat bestaat uit de heupbeenderen en het heiligbeen |
| pijpbeenderen | Botten met geel beenmerg in de mergholte en rood beenmerg in de koppen |
| geel beenmerg | Beenmerg dat zich bevindt in de mergholte van pijpbeenderen |
| rood beenmerg | Beenmerg dat zich bevindt in de koppen van pijpbeenderen en in platte beenderen |
| platte beenderen | Botten met rood beenmerg |
| kalkzouten | Geven stevigheid aan het botweefsel |
| collageen | Zorgt ervoor dat botweefsel een beetje buigzaam blijft |
| kraakbeenweefsel | Weefsel dat stevig en goed buigzaam is |
| botweefsel | Weefsel dat heel stevig is en een beetje buigzaam |
| fontanellen | De ruimte tussen de botten van de schedel van een baby |
| vergroeid | Twee of meer beenderen zijn tot één geheel geworden |
| naad | Een kronkelige verbinding die botten aan elkaar verbinden |
| gewricht | Een beweeglijke verbinding tussen twee botten |
| gewrichtskogel | Onderdeel van een gewricht dat draait in de gewrichtskom |
| gewrichtskom | Onderdeel van een gewricht waarin de gewrichtskogel draait |
| gewrichtskapsel | Zorgt ervoor dat de twee botten van een gewricht aan elkaar vast zitten |
| kapselbanden | Helpen om de botten op hun plaats te houden |
| gewrichtssmeer | Stroperige vloeistof waardoor botten soepel kunnen bewegen |
| kogelgewricht | Gewricht waarbij de gewrichtskogel van het ene bot draait in de gewrichtskom van het andere bot |
| rolgewricht | Gewricht waarbij het ene bot in de lengteas om het ander bot draait |
| scharniergewricht | Gewricht waarbij het ene bot als een scharnier ten opzichte van het andere bot beweegt |
| spierstelsel | Alle skeletspieren in het lichaam |
| spierschede | Bindweefsel waardoor de spier is omgeven |
| pees | Hiermee zitten spieren aan botten vast |
| spierbundel | Een aantal spiervezels bij elkaar |
| spiervezel | Een aantal hiervan vormen een spierbundel |
| biceps | Is nodig om je onderarm te buigen |
| triceps | Is nodig om je onderarm te strekken |
| antagonistisch paar | Spieren die een tegengestelde werking hebben |
| spierfibril | Deel van een spier waarin actine en myosine naast elkaar gerangschikt liggen |
| dwarsgestreept spierweefsel | Spierweefsel waarin je kleine streepjes ziet (door de overlappende stukken van actine en myosine) |
| orgaanspieren | De spieren in je organen die bewegen zonder dat je je daar bewust van bent |
| glad spierweefsel | Spierweefsel waarin je geen streepjes ziet (doordat de eiwitten niet netjes gerangschikt liggen) |
| hartspierweefsel | Spierweefsel met spierfibrillen die niet naast elkaar liggen in een spiervezel |
| dubbele-S-vorm | De vorm die je wervelkolom heeft als je er van opzij naar kijkt |
| tussenwervelschijven | Schijfjes kraakbeen tussen de wervels |
| geleiachtige kern | Zit in de tussenwervelschijf en geeft een tussenwervelschijf zijn veerkracht |
| lichaamshouding | De manier waarop je staat en zit |
| zithouding | De manier waarop je zit |
| bochel | Een krom vergroeide rug |
| conditie | Hoe gemakkelijk, lang of snel je kunt bewegen |
| coördinatie | Hoe goed verschillende spieren in het lichaam kunnen samenwerken |
| motorisch geheugen | Een vorm van geheugen die zorgt voor de juiste coördinatie van een beweging |
| geautomatiseerde beweging | Een beweging die je kunt uitvoeren zonder erbij na te denken |
| spierpijn | Pijn door kleine beschadigingen in de spieren die je kunt krijgen als je een beweging doet die je niet gewend bent |
| blessure | Een beschadiging van een spier, bot of gewricht |
| RSI | Blessure die ontstaat door te vaak achtereen dezelfde beweging te maken |
| gewelfd | Een gebogen vorm waardoor er beter gewicht gedragen kan worden |
