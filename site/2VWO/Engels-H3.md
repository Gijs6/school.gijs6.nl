# EN - H3 - TW2

## Grammatica

### Present Perfect

De present perfect maak je met de regel: _**have/has + voltooid deelwoord**_. Voor de ontkenning gebruik je haven't/hasn't. Bij regelmatige werkwoorden maak je het voltooid deelwoord met de regel: _**hele werkwoord + -ed**_. De onregelmatige voltooid deelwoorden moet je kennen (lijst op blz. 288 in je boek).

Je gebruikt de present perfect:

1. als iets in het verleden is gebeurd en nog steeds voortduurt.  
    _They **have lived** in Rotterdam since 2013._

2. als iets in het verleden is gebeurd en de nadruk ligt voornamelijk op het resultaat van de gebeurtenis uit het verleden  
    _I **have broken** my leg, so I can't go swimming._

3. als iets in het verleden is gebeurd, maar je weet niet exact wanneer, of dit is niet belangrijk  
    _**Have** you **heard** the news?_

### Can, could, to be able to, to be allowed to

#### Iets is mogelijk

Om te zeggen dat iets mogelijk is, kun je _**can**_ of _**could**_ gebruiken.

- *Can* gebruik je als iets waarschijnlijk is

> _This **can** be tricky. Dit kan lastig zijn._

- *Could* gebruik je als iets minder waarschijnlijk is  
  _This **could** be tricky. Dit zou lastig kunnen zijn._

#### Vaardigheid, mogelijkheid of vermogen om iets te doen

Om te zeggen dat je iets kunt, kun je _**can**_, _**could**_ of _**to be able to**_ gebruiken.

- *Can* gebruik je <u>alleen</u> in de *present simple*.  
  _I **can** ride a bike. Ik kan fietsen._

- *Could* gebruik je als voor iets dat je mogelijk kan, en soms als verleden tijd van *can.*

> _I **could** ride a bike. Ik zou kunnen fietsen._

- *To be able to* kun je in alle werkwoordstijden gebruiken.  
  _I **am able to** ride a bike. Ik kan fietsen._

#### Toestemming om iets te doen

Om te zeggen dat iets mag, kun je _**can**_, _**could**_ of _**to be allowed to**_ gebruiken.

- *Can* gebruik je <u>alleen</u> in de *present simple*.  
  _My mom says I **can** buy some candy. Mijn moeder zegt dat ik snoep kan kopen._

- *Could* gebruik je soms als verleden tijd van *can.*

> _My mom says I **could** buy some candy. Mijn moeder zegt dat ik snoep zou kunnen kopen._

- *To be allowed to* kun je in alle werkwoordstijden gebruiken.  
  _I **am allowed to** buy some candy. Ik mag wat snoep kopen._

#### Een beleefde vraag stellen

Om beleefd te vragen of iets mag of kan, gebruik je *can* of *could*, soms in combinatie met please. *Could* is beleefder dan *can*.

### Have to, must, should

- *Have to* kun je gebruiken om aan te geven dat iets moet (informeel)  
  _We **have to** go home when our parents tell us to do so._

- *Must* gebruik je, net als have to, om aan te geven dat is moet, maar het klinkt formeler en dwingender. Je gebruikt *must* vooral voor wetten, regels en bevelen, dus als iets echt belangrijk is.  
  _You **must** take your medicine._

- *Must* kun je ook gebruiken als iets logisch is: iets zou niet ander kunnen. In dit geval kun je geen *have to* gebruiken.  
  _He **must** be ready now._

- *Should* gebruik je als iets zou moeten, of iets is belangrijk. Je gebruikt *should* in adviezen.  
  _You **should** not eat that food._
