# EN - H5 - TW3

## Grammatica

### Future

Om te praten over de toekomst kun je gebruik maken van de *present simple*, de *present continuous*, *shall/will* of *to be going to*.

#### Present Simple

**Hele werkwoord (+s bij _he/she/it_)**

De *present simple* gebruik je voor dingen die volgens schema gaan gebeuren.

_The plane **departs** at 8.30 p.m. Het vliegtuig vertrekt om 20:30 uur._

_The tour **starts** on the first floor. De rondleiding start op de eerste verdieping._

#### Present Continuous

**Vorm van _to be_ + hele werkwoord + _-ing_**

De *present continuous* gebruik je voor dingen die gepland zijn en bijna zeker gaan gebeuren, omdat er bijvoorbeeld al dingen voor zijn geregeld.

_They **are organizing** a big festival. Zij zijn een groot festival aan het organiseren._

_Sadly, Bram **isn't coming** today. Helaas komt Bram niet vandaag._

#### *To be going to*

**_To be going to_ + hele werkwoord**

Je gebruikt *to be going to* + hele werkwoord ...

- Als het plan al bestond voor het gesprek  
  _We **are going to make** a video. Wij gaan een video maken._

- Bij een voorspelling gebaseerd op een aanwijzing  
  _Look at those clouds! It **is going to rain**. Kijk naar die wolken! Het gaat regenen._

#### *Will of shall*

**_Will_ + hele werkwoord**

Je gebruikt *will* + hele werkwoord ...

- Als het plan ontstaat tijdens het gesprek.  
  _I'**ll get** you something to drink, if you're thirsty, Ik haal drinken voor je als je dorst hebt._

- Bij een voorspelling gebaseerd op een mening  
  _I think the show **will be** great. Ik denk dat de show geweldig zal zijn._

- Bij een spontaan aanbod, weigeringen, beloftes, voorstellen of verzoeken.  
  _**Will** you **give** me that bag? Wil je die tas aan mij geven?_

- Bij feiten  
  _Tomorrow, it **will be** Sunday. Morgen wordt het zondag._

- Bij onzeker over de toekomst  
  _I think I'**ll stay** home today. Ik denk dat ik vandaag thuis blijf._

**_Shall_ + hele werkwoord**

Je gebruikt *shall* + hele werkwoord ...

- Bij een voorstel in de vraagvorm met *I* of *We* als onderwerp  
  _**Shall** I **give** this key to him? Zal ik hem deze sleutel geven?_

### If-sentences: first conditional

De *first conditional* gebruik je om aan te geven dat iets waarschijnlijk gebeurt, als aan een voorwaarde wordt voldaan.

Een *conditional* bestaat uit een *if*-zin en een hoofdzin. De *if*-zin staat in de *present simple*, in de hoofdzin gebruik je *will + hele werkwoord*.

_If you **do** your homework, the teacher **will be** happy._

Je kan de zinsdelen ook omdraaien.

_The teacher **will be** happy, if you **do** your homework._

### Adjectives and adverbs

Een *adjective* (bijvoeglijk naamwoord) zegt iets over een zelfstandig naamwoord.

Een *adverb* (bijwoord) zegt iets over een werkwoord, een bijvoeglijk naamwoord, een ander bijwoord of een hele zin.

Een bijwoord maak meestal door -ly achter een bijvoeglijk naamwoord te zetten. Soms moet je iets veranderen: sure → surely, quick → quickly, easy → easily, **good → well**.
