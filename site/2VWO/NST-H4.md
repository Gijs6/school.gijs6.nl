# NST - H4 - TW4

## De stroomkring

Als je een apparaat wilt laten werken op stroom, moet je een gesloten **stroomkring** maken: er mag geen opening in zitten. Als de stroomkring open is, kan de **lading** niet bewegen. Stoffen waar stroom gemakkelijk doorheen kan lopen, heten **geleiders**, zoals alle metalen en koolstof. Stoffen die stroom niet of heel slecht doorlaten, heten **isolatoren**, zoals rubber, glas en plastic.

## Stroomsterkte, spanning en vermogen

De **stroomsterkte** is de hoeveelheid stroom die door een kabel gaat. De **spanning** is de "druk" van de stroom. Het **vermogen** is hoeveel elektrische energie een apparaat in een seconde verbruikt. Hieronder vind je meer informatie over deze grootheden.

| **Grootheid** | **Letter** | **Eenheid** | **Afkorting eenheid** |
|---------------|------------|-------------|-----------------------|
| Stroomsterkte | *I*        | Ampère      | A                     |
| Spanning      | *U*        | Volt        | V                     |
| Vermogen      | *P*        | Watt        | W                     |

## Spanningsbronnen en condensatoren

Een **spanningsbron** is het onderdeel van een stroomkring dat spanning levert, zoals een batterij of zonnepaneel. In een **condensator** kun je lading opslaan. De condensator levert geen constante spanning. Als je batterijen in serie schakelt door de pluspool aan de minpool te verbinden, kun je de spanningen bij elkaar optellen. Maar als er een batterij verkeerd is geplaatst, moet je de spanning van die batterij aftrekken van de rest.

## Schakelingen

In een **schakelschema** gebruik je symbolen. Die zie je hieronder:

In een **serieschakeling** staan de apparaten achter elkaar. In een **parallelschakeling** staan de apparaten naast elkaar. Als 1 apparaat dan stuk gaat, doen de andere apparaten het nog wel, want er is nog een andere stroomkring.

Hier zie je hoe de stroomsterkte en spanning werken in verschillende schakelingen:

|                   | **Serieschakeling**         | **Parallelschakeling**      |
|-------------------|-----------------------------|-----------------------------|
| **Stroomsterkte** | Overal even groot           | Verdeeld over de gebruikers |
| **Spanning**      | Verdeeld over de gebruikers | Overal even groot           |

## Veilige spanningen

De **netspanning** uit het stopcontact in Nederland is **230 V**. Deze spanningen kunnen levensgevaarlijk zijn. Veel apparaten werken op een veel lagere spanning. Je hebt dan een **transformator** nodig die de spanning omzet.

## Formules

Het **vermogen** kun je berekenen met de formule $P = U \cdot I$.

De **stroomsterkte** kun je berekenen met de formule $I = \ $$\frac{P}{U}$.

De **spanning** kun je berekenen met de formule $U = \ $$\frac{P}{I}$.

## Begrippenlijst

| lading | Hoeveelheid elektriciteit |
|----|----|
| geleider | Stof waar een elektrische stroom gemakkelijk doorheen kan lopen |
| isolator | Stof die een elektrische stroom niet of heel slecht doorlaat |
| schakelaar | Apparaat waarmee je een stroomkring kan openen en sluiten |
| stroomkring | Het geheel van apparaten waar stroom doorheen kan lopen |
| stroommeter | Meter voor stroomsterkte |
| stroomsterkte | De hoeveelheid lading die per seconde voorbijkomt |
| herbruikbare batterij | Een batterij die je opnieuw kunt opladen. |
| netspanning | De spanning die op stopcontacten staat (in Nederland is dit 230 V) |
| spanning | Een soort ‘elektrische druk' |
| spanningsbron | Het onderdeel van een stroomkring dat de spanning levert |
| spanningsmeter | Meter voor spanning |
| transformator | Apparaat dat netspanning omzet in een andere spanning |
| bronspanning | De spanning van de spanningsbron |
| parallelschakeling | Een schakeling met meerdere stroomkringen |
| schakelschema | Tekening van een schakeling, met symbolen |
| serieschakeling | Een schakeling die bestaat uit één stroomkring zonder vertakkingen. |
| vermogen | Het elektrisch energieverbruik van een apparaat per seconde. |
