# GS - SO 1.2 & 1.3

## Op zoek naar Indië

De europese handelscontacten met kooplieden uit het Midden-Oosten en Noord-Afrika uit de middeleeuwen, zorgde voor de handel in zijde, edelstenen, suiker en ook specerijen. **Specerijen** zoals peper, kaneel, nootmuskaat en gember, werden gebruikt in het eten, als parfum, als medicijn en om de gezondheid te verbeteren. Mensen gebruikte specerijen ook om te laten zien hoe rijk ze waren, want specerijen waren erg duur.

De geïmporteerde goederen uit Oost-Azië zoals zijde en suiker waren erg kostbaar. Karavanen voerden de handelswaar over land aan. Een beroemde handelsroute was de **zijderoute**, die vanuit China naar het Midden-Oosten liep. Elke handelaar verzorgde steeds een stukje van de route. Hij verkocht vervolgens de producten aan de volgende handelaar. Dit herhaalde zich tot aan Europa. De prijzen stegen, omdat elke handelaar wilde verdienen.

De gebroeders Niccolò en Maffeo Polo waren een van de weinige Europese kooplieden die het aandurfde om oostwaarts te rijzen. Niccolò en Maffeo besloten rond 1270 de zwarte zee over te steken om zaken te doen. Ze reisden tot aan het Mongoolse rijk, waar ze bij de Mongoolse vorst Koeblai **Khan** aankwamen. Omdat de Khan nog nooit een westerling had gezien, werden ze met veel eerbetoon ontvangen. Twee jaar later ondernamen de broers nogmaals dezelfde reis, maar deze keer ging Marco mee, de zoon van Niccolò. Bij aankomst werden ze aangenomen als gezanten van de Koeblai Khan. Marco Polo is door zijn reisverslagen erg beroemd geworden.

In het Oostelijk Middellandse-Zeegebied was in de 14e en 15e eeuw een machtig Turks rijk ontstaan, het **Osmaanse Rijk**, vernoemd naar de stamvader Osman. Ze beheerste handelsroutes uit Azië, ze beheerste de Middellandse zee en ze breidde hun rijk uit op de balkan en in Noord-Afrika. Na de uitbreiding van het grondgebied, brak in het Osmaanse rijk een periode van vrede en voorspoed aan, de **Pax Ottomana**. Voor de Europeanen was deze ontwikkeling goed, maar ook bedreigend. Aan de ene kant betekende de vestiging van het Osmaanse Rijk dat er geen oorlog heerste rondom de Middellandse Zee en in het Midden-Oosten. Hierdoor konden de Europeanen veel handelen. Aan de andere kant moesten de Europeanen hoge prijzen betalen voor exotische goederen. Daarom hoopten de europese handelaren eigen handelsroutes te vinden.

Europeanen probeerde Indië te bereiken, om zo nieuwe handelscontacten te vinden, maar ook voor de handel in specerijen en andere luxegoederen. Indië was een vage verzamelnaam voor het gebied ver ten oosten en zuidoosten van Europa: het huidige Azië, met name Zuidoost-Azië. In Indië zou het land van Pape Jan (ook wel Priester Johannes) liggen, een legendarisch christelijk koninkrijk vol rijkdommen. Over land kon Indië niet bereikt worden, want de Osmanen zouden de Europeanen tegenhouden. Daarom gingen de Europeanen op zoek naar een zeeroute.

Ze maakten hiervoor gebruik van een nieuw soort schip, **de kraak**. Dit schip kon op het voor- en achterkasteel worden uitgerust met kanonnen en was bovendien geschikt om over lange afstanden mee te zeilen. Ook kon je er veel goederen in meenemen. Op schepen werden nu instrumenten als het astrolabium, het kwadrant en het kompas gebruikt om aan de hand van de sterrenhemel, de zon en windrichtingen te kunnen navigeren. Ook wisten ze dat de wereld rond was en dat werelddelen waren omgeven door zeeën, dus Indië bereiken over zee moest mogelijk zijn.

## Het portugese handelsrijk

De Portugezen waren een van de eerste Europeanen die het durfde om lange handelsreizen te maken op zee. De Portugese prins Hendrik de Zeevaarder zorgde in de 15e eeuw voor geld en schepen om ontdekkingsreizen te maken. Ondanks zijn bijnaam was hij zelf geen reiziger, maar hij nam wel de beste zeelui aan en verzamelde alle beschikbare kennis. Hij verwachtte veel winst te maken, en hij hoopte het rijk van Pape Jan te vinden. Hendrik de Zeevaarder hoopte dat Pape Jan een christelijke bondgenoot kon zijn om hem te helpen concurreren met de islamitische handelaren die de handel met Indië beheersten. De Portugezen voeren langs de kust van Afrika, rondden Kaap de Goede Hoop en ontdekten daarna de zeeroute van Zuid-Afrika naar Indië. Deze route naar de bron van de specerijen heet **Carriera da India**. Deze route werd ontdekt door Vasco da Gama, de eerste portugees die over de zee Indië heeft bereikt. In Indië moesten de Portugezen een plek veroveren in een bestaand handelssysteem, waardoor kolonisatie van hele gebieden vaak niet mogelijk was. In plaats daarvan stichtten ze **factorijen**, bewaakte handelsposten. Door het stichten van factorijen konden de Portugezen hun handel in Azië beschermen. Zo ontstond een winstgevend handelsrijk. Aan de Afrikaanse kust bouwde ze forten, zodat ze vers voedsel en water konden inslaan.

Toen Vasco da Gama aankwam bij de Indiase stad Calicut, trof hij Arabische handelaren aan. Onderhandelingen met de samorijn, de lokale machthebber, liepen uit tot geweld, waardoor de Arabische handelaren de Portugezen gingen tegenwerken. Met een beperkt aantal goederen keerde Vasco da Gama terug. Tijdens de terugreis stierven dertig bemanningsleden aan de scheurbuik, een ziekte die je oploopt door langdurig gebrek aan vitamine C. Slechts de helft van de schepen kwam terug in Portugal. Omdat de goederen erg kostbaar waren, gingen de Portugezen nog een keer op reis. Maar dit keer volgde ze de route van Vasco da Gama verkeerd, waardoor ze in Brazilië terecht kwamen. Dit gebied konden ze makkelijk veroveren, want de lokale bevolking was niet resistent tegen de ziektes die de Portugezen meenamen. Het economische systeem dat veel concurrenten van de portugezen gebruikte waarbij je verhandelde goederen bewerkt en met winst verkoopt heet **handelskapitalisme**.

## Begrippen, jaartallen & kenmerkende aspecten

### Kenmerkende aspecten

**Het begin van de Europese expansie in overzeese gebieden**:

Op zoek naar specerijen en natuurlijke hulpbronnen verkenden de Portugezen als eersten de kusten van Afrika en vonden zo een zeeroute naar India. De Spanjaarden ontdekten Amerika, waar ze kolonies stichtten. Deze ontdekkingen waren het begin van een uitwisseling van goederen en personen tussen Europa en andere werelddelen.

### Begrippen en jaartallen

| Zijderoute | Handelsroute tussen Azië – vooral China – en Europa, vernoemd naar de zijden stoffen die per karavaan werden aangevoerd. |
|----|----|
| Khan | Titel van een Mongoolse of Turkse heerser. |
| Osmaanse rijk | Turks wereldrijk dat vernoemd is naar de stamvader Osman. Het bestond tussen de 15e en 20e eeuw en werd bestuurd vanuit de stad Istanbul. |
| Pax Ottomana | Periode van economische en sociale stabiliteit in de gebieden die behoorden tot het Osmaanse rijk in de 16e en 17e eeuw. |
| Kraak | Slagvaardig schip uit de 15e eeuw, geschikt voor het maken van lange-afstandsreizen. |
| Carriera da India | Door Portugezen ontdekte zeeroute naar India. |
| Factorij | Bewaakte handelspost in een ander (overzees) land. |
| Handelskapitalisme | Kapitaal vermeerderen door handel te drijven en door gekochte (ingevoerde) materialen en grondstoffen te laten bewerken en daarna te verkopen met meer winst dan met handel alleen. |
| 1444 | De portugezen varen voorbij de Westelijke Sahara |
| 1453 | Verovering Constantinopel door Osmaanse rijk |
| 1463-1479 | De oorlog tussen Venetië en het Osmaanse rijk |
| 1488 | Bartholemeus Diaz rondt Kaap de Goede Hoop |
| 1498 | Vasco da Gama bereikt India |
