---
layout: summary
---

# MU - Ritmische fig. en Uitvoering - TW4

## Ritmische Figuren

Een **verbindingsboog** verbindt twee noten met elkaar. De tweede noot wordt dan niet gespeeld, maar de eerste noot wordt doorgespeeld.

Een **punt naast de noot** verlengt deze noot met de helft van de notenwaarde. Een kwartnoot duurt dus 1 tel + 0,5 tel = 1,5 tel.

Een **triool** is een groep van 3 noten, met dezelfde notenwaarde, die in de tijd van 2 noten wordt gespeeld. Een triool herken je aan een *"3"* boven de noten. Voorbeelden van triolen zijn een achtstetriool of een kwartentriool.

Met **achtste en zestiende noten** kunnen verschillende combinaties worden gemaakt, die samen steeds even lang duren als 1 kwartnoot, zoals het plaatje hieronder.

Bij een **syncope** verschuift het accent van een sterke naar een zwakke maat. Het accent van de maat (maataccent) klinkt dan bijvoorbeeld niet op de tel zelf, maar tussen de tellen in.

Als er ***swing*** boven de muziek staat, betekent dit dat de tonen als triolen worden gespeeld, door de eerste toon wat langer te spelen dan de tweede.

## Uitvoering

De **dirigent** geeft met een dirigeerstok aan in welk tempo en in welke dynamiek gespeeld moet worden. De dirigent gebruikt de **partituur** om alle noten van alle partijen te zien.

Een **solist** kan **solo** spelen, dan speelt hij alleen. Hij kan ook **tutti** spelen, dan wordt hij begeleid door het orkest.

Op een **grafische partituur** staan geen noten, maar alleen maar symbolen, tekens, tekst of lijnen. Muzikale aanwijzingen geven vaak wel volume, tempo en toonhoogte aan.

Bij een **cover** wordt een bestaand nummer opnieuw uitgevoerd, met soms wat aanpassingen. Een **arrangement** is een bewerking van een bestaand nummer, vaak met een andere bezetting, en soms nieuwe partijen.

Bij een **medley** worden verschillende nummers of een gedeelte ervan direct na elkaar uitgevoerd, terwijl bij een **mashup** meerdere nummers door elkaar worden gemixt en uitgevoerd.

Het **8<sup>VA</sup>-teken** geeft aan dat alle noten onder de stippellijn een octaaf hoger moeten worden gespeeld. Het **8<sup>VB</sup>-teken** geeft aan dat alle noten onder de stippellijn een octaaf lager moeten worden gespeeld.

## # Speeltechnieken

Strijkinstrumenten kunnen worden aangestreken (**arco**) of er kan worden getokkeld met de vingers (**pizzicato**).

Bij een **glissando** wordt er van de ene toon naar de andere toon gegleden. Alle tussenliggende tonen worden hierbij gezongen of gespeeld.

Wanneer een zanger met **vibrato** zingt, klinkt er een trilling. Ook een instrument kan vibrato worden gespeeld. Vibrato staat meestal niet in de muziek genoteerd.

Als de noten van een akkoord snel na elkaar worden gespeeld in plaats van gelijktijdig, ontstaat er een **arpeggio**. Bij een arpeggio worden de noten sneller na elkaar gespeeld dan bij een gebroken akkoord.

Wanneer een noot wordt **versierd**, klinken er extra noten voor of na de **hoofdnoot**. Bij een **triller** klinkt er een snelle wisseling na de hoofdnoot. Bij een **voorslag** klinkt er één of klinken er meerdere noten voor de hoofdnoot.

## Tempo 2

Er zijn meer Italiaanse tempoaanduidingen:

**Largo Breed**

**Lento Langzaam / Slepend**

**Moderato Matig snel**

**Presto Zeer snel**

**Rubato** betekent *vrij in tempo*. ***A tempo*** betekent: het voorgaande tempo hervatten.
