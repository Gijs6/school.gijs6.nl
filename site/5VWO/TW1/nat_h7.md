---
subject: NAT
short: H7
title: Hoofdstuk 7
description: Trillingen & golven
hidden: true
---

## Geluid

**Geluidsgolven** ontstaan door een trillend onderdeel in een geluidsbron.
De snelheid van geluid verschilt per stof. Hoe sterker de binding tussen moleculen, hoe sneller het geluid.

Geluid heeft 2 belangrijke eigenschappen: de **frequentie** (bepaalt de toonhoogte) en de **amplitude** (maximale uitwijking, bepaalt de geluidssterkte). De frequentie hangt samen met de periode (de tijd van 1 trilling).

$$f = \frac{1}{T}$$

Hierin is $f$ de frequentie (in $\mathrm{Hz}$) en $T$ de trillingstijd/periode (in $\mathrm{s}$).

Een **klankkast** versterkt geluid door mee te trillen met de bron (bijvoorbeeld een stemvork). De lucht in de klankkast gaat dan meetrillen, waardoor het geluid harder wordt.

**Resonantie** is het meetrillen van twee bronnen. Dit gebeurt alleen als beide bronnen dezelfde frequentie hebben.

## Trillingen weergeven

Een trilling kun je weergeven in een **osscillogram** (een u,t-diagram). In dit diagram zie je op elk tijdstip de **uitwijking** van **1 bepaald punt op de golf**. Je kan hieruit dus de periode van de trilling aflezen.

Een **zuivere toon** bestaat uit 1 losse trilling (met dus ook 1 frequentie). Het u,t-diagram van een zuivere toon ziet er uit als een sinuslijn.

![u,t-diagram van een zuivere toon](images/nat_h7_ut_zuiver.png)

De formule die hoort bij het u,t-diagram van een zuivere toon is:
$$\vec{u}(t)=A \cdot sin(\frac{2 \pi}{T} \cdot t)$$
Hierin is $\vec{u}$ de uitwijking (in $\mathrm{m}$), $A$ de amplitude (in $\mathrm{m}$), $T$ de trillingstijd (in $\mathrm{s}$) en $t$ de tijd (in $\mathrm{s}$).

De maximale snelheid van een trillend punt is als het punt door de evenwichtsstand gaat, want dan is de helling van het u,t-diagram het stijlst. Er geldt:
$$v_\mathrm{max} = \frac{2 \pi \cdot A}{T}$$
Hierin is $v_\mathrm{max}$ de maximale snelheid (in $\mathrm{m}/\mathrm{s}$), $A$ de amplitude (in $\mathrm{m}$) en $T$ de trillingstijd (in $\mathrm{s}$)

Een **samengestelde toon** is een samenstelling van meerdere trillingen met verschillende frequenties. De toonhoogte van een samengestelde toon wordt bepaald door de frequentie van de laagste toon (de **grondtoon**). Het u,t-diagram van een samengestelde golf heeft nog wel een herhalend patroon, maar het is geen sinuslijn.

![u,t-diagram van een samengestelde toon](images/nat_h7_ut_samengesteld.png)

## Massa-veersysteem

Een **massa-veersysteem** (simpelweg een massa aan een veer) voert een **harmonische trilling** uit als je de massa naar beneden trekt en weer loslaat. Deze trilling noem je de **eigentrilling** (dus de trilling die onstaat zonder externe krachten). De frequentie van een massa-veersysteem wordt bepaald door de trillende massa en door de stugheid van de veer die de massa laat trillen.

De trillingstijd van een massa-veersysteem wordt gegeven door:
$$T = 2\pi \sqrt{\frac{m}{C}}$$
Hierin is $T$ de trillingstijd (in $\mathrm{s}$), $m$ de massa (in $\mathrm{kg}$) en $C$ de veerconstante (in $\mathrm{N}/\mathrm{m}$).

De veerkracht wordt gegeven door:
$$\vec{F}_\mathrm{v} = C \cdot \vec{u}$$
Hierin is $\vec{F}_\mathrm{v}$ de veerkracht (in $\mathrm{N}$), $C$ de veerconstante (in $\mathrm{N}/\mathrm{m}$) en $\vec{u}$ de uitwijking van de veer (in $\mathrm{m}$).

## Golven

Golven hebben een aantal eigenschappen:

- **Frequentie ($f$)**: het aantal trillingen per seconde.
- **Periode / trillingstijd ($T$)**: de tijd waarin precies 1 trilling plaatsvindt.
- **Amplitude ($A$)**: de maximale uitwijking van een golf.
- **Golflengte ($\lambda$)**: de afstand die een golf in 1 periode aflegt.
- **Golfsnelheid ($v_\mathrm{golf}$)**: de snelheid waarmee de golf zich voortplant.

De golflengte hangt af van de frequentie en de golfsnelheid. In een formule:
$$\lambda = \frac{v}{f}$$
Hierin is $\lambda$ de golflengte (in $\mathrm{m}$), $v$ de golfsnelheid (in $\mathrm{m}/\mathrm{s}$) en $f$ de frequentie (in $\mathrm{Hz}$).

## Lopende golven

En **lopende golf** beweegt zich door een tussenstof. De toppen van zo'n golf bewegen dus eigenlijk.

![Lopende golf](images/nat_h7_lopende_golf.gif)

Er zijn 2 soorten lopende golven:

- **Transversale golven** bewegen op en neer. De trillingsrichting is dan loodrecht op de voortplantingsrichting, zoals golven in water.
- **Longitudinale golven** zijn drukgolven: ze bewegen heen en weer door uit te rekken en samen te trekken. De trillingsrichitng is dan hetzelfde als de voortplantingsrichting, zoals geluidsgolven (zie animatie).

![Longitudinale golven (img-padding)](images/nat_h7_longitudinaal.gif)

In lucht zijn alleen longitudinale golven mogelijk, omdat de deeltjes niet aan elkaar vast zitten.

## u,x-diagrammen

Naast u,t-diagrammen kun je ook u,x-diagrammen maken. Bij een u,t-diagram zie je van **1 punt** de uitwijking door de tijd heen. Bij een u,x-diagram zie je op alle punten (dus voor elk punt op een bepaalde afstand) de uitwijking. Een u,x-diagram is dus eigenlijk een 'foto' van de golf.  
In een u,t-diagram kun je op de x-as de periode bepalen. In een u,x-diagram kun je op de x-as de golflengte bepalen.

## Dopplereffect

Het **dopplereffect** kan optreden als de geluidsbron en de waarnemer van elkaar af bewegen of naar elkaar toe bewegen. Als de bron naar de waarnemer toe beweegt, zal de waarnemer een hogere frequentie horen, omdat de geluidsgolven worden "samengedrukt". Als de bron juist van de waarnemer weg beweegt worden de geluidsgolven "uitgerekt", waardoor de frequentie lager klinkt.

## Fase

Als je 2 stemvorken met net een andere frequentie beide aanslaat, hoor je steeds dezelfde toonhoogte, maar de geluidssterkte varieert. Dit afwisslend luider en zachter worden van het geluid noem je **zweven**.

Om zweven uit te leggen moeten we kijken naar **fase**. De fase ($\phi$) is het aantal trillingen dat een punt heeft gemaakt. De gereduceerde fase $\phi_\mathrm{red}$ is het aantal afgelegde trillingen vanaf het begin van de huidige trilling. Je kijkt dan dus niet naar de volledige trillingen ervoor.

Door de verschillende frequenties bij het zweven komen de golven soms **in fase** aan en soms **uit fase**. Als de golven in fase ($\Delta \phi_\mathrm{red} = 0$) aankomen, versterken ze elkaar. Als de golven uit fase ($\Delta \phi_\mathrm{red} = \frac{1}{2}$) aankomen, heffen ze elkaar juist op. Doordat de frequenties van de twee stemvorken niet gelijk zijn, verandert het *in fase* en *uit fase* steeds in elkaar.

![Faseverschil](images/nat_h7_faseverschil.png)

Voor het verschil in fase van 1 punt tussen 2 tijdstippen geldt:
$$\Delta \phi = \frac{\Delta t}{T}$$
Hierin is $\Delta \phi$ het faseverschil, $\Delta t$ het tijdsverschil (in $\mathrm{s}$) en $T$ de trillingstijd (in $\mathrm{s}$).

Het faseverschil tussen 2 punten bij een lopende golf is constant. Er geldt:
$$\Delta \phi = \frac{\Delta x}{\lambda}$$
Hierin is $\Delta \phi$ het faseverschil, $\Delta x$ het afstandsverschil tussen de punten (in $\mathrm{m}$) en $\lambda$ de golflengte (in $\mathrm{m}$).

<!--
Todo 

Inteferentie, buiklijnen/knooplijnen
Staande golven
Check taal + gewoon inhoudelijk alles kloppend
Hier en daar miss wat herschrijven
-->
