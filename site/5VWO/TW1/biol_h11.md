---
subject: BIOL
short: H11
title: Hoofdstuk 11
description: Voeding & vetering
hidden: true
---

## Eetpatronen en voedingsstoffen

Bij een gezond voedingspatroon is de voeding afgestemd op het energiegebruik en op de hoeveelheid voedingsstoffen die mensen nodig hebben. Als die afstemming ontbreekt, kunnen **welvaartziekten** (door te veel voedingsstoffen) of **gebreksziekten** (door te weinig (van bepaalde) voedingsstoffen) ontstaan.

Er zijn 6 groepen **voedingsstoffen**:

| Voedingsstof     | Functies                                                                                                                                | Voorbeelden                                                        |
| ---------------- | --------------------------------------------------------------------------------------------------------------------------------------- | ------------------------------------------------------------------ |
| **Koolhydraten** | Brandstof<!-- (o.a. voor energie als ATP) -->, bouwstof<!-- (o.a. binnen cellen) -->, reservestof<!-- (o.a. als opslag van energie) --> | Aardappelen, granen, brood, pasta's                                |
| **Vetten**       | Brandstof, bouwstof<!-- (o.a. voor membranen en hormonen, warmte-isolatie) -->, reservestof<!-- (o.a. onder de huid) -->                | Olijfolie, slaolie, boter, noten                                   |
| **Eiwitten**     | Bouwstof<!-- (o.a. als spiereiwitten) -->, brandstof                                                                                    | Vlees, vis, eieren                                                 |
| **Water**        | Bouwstof<!-- (o.a. voor cellen) -->, transportmiddel, oplosmiddel, warmtebuffer                                                         | Groenten, fruit, soep                                              |
| **Mineralen**    | Bouwstof<!-- (o.a. in zouten) -->, regelstof<!-- (helpen bij werking van je lichaam) -->                                                | Calcium (melk), ijzer (vlees), natrium (zout), kalium (bananen)    |
| **Vitaminen**    | Regelstof, beschermende stof                                                                                                            | Vitamine C (sinaasappels), vitamine D (zonlicht) |

**Voedingsvezels** zijn onverteerbare plantaardige koolhydraten. Ze hebben 2 belangrijke functies: het stimuleren van de **darmperistaltiek** (de samentrekking van de darmspieren) en het opnemen van water (zodat de ontlasting soepel blijft).

**Additieven** zijn stoffen die zijn toegevoegd om het voedingsmiddel aantrekkelijker of langer houdbaar te maken. Additieven zijn alleen in grote hoeveelheden schadelijk voor je lichaam. Je hebt additieven (vaak) ook helemaal niet nodig.

## Problemen met voedingsmiddelen

Er kunnen op verschillende manieren problemen ontstaan met voedingsmiddelen. Meestal gaat je lichaam er goed mee om, maar soms gaat het fout.

- Bij een **voedselvergiftiging** word je ziek van toxines (gifstoffen) die door micro-organismen zijn geproduceerd. Deze toxines kunnen al in het voedsel aanwezig zijn, of worden in de darmen geproduceerd.
- Bij een **voedselinfectie** wordt de darmwand aangetast door micro-organismen die in voedingsmiddelen zitten.
- Bij een **voedselallergie** reageert het immuunsysteem (heel) sterk op bepaalde voedingsmiddelen. Er komt dan vaak histamine vrij in het lichaam, waardoor slijmvliezen zich opzetten en bloedvaten verwijden.
- Bij een **voedselintolerantie** kan het lichaam bepaalde voedingsstoffen niet goed verteren.
