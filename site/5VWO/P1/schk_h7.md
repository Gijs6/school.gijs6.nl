---
layout: summary
title: SCHK - H7 - Samenvatting
data-source: manual
subject: SCHK
test_material: H7 (Zuren en basen)
icon: fa-solid fa-flask-vial
---

# Scheikunde: Hoofdstuk 7 (Zuren en basen)

## Zuren en basen

De **pH** geeft aan hoe zuur of basisch een oplossing is. De schaal loopt van 0 tot 14: pH = 7 is neutraal, lager is zuur (hoe lager, hoe zuurder), hoger is basisch (hoe hoger, hoe basischer).  

> Let op: je vergelijkt zuurheid alleen *binnen* de zure kant en basischheid alleen *binnen* de basische kant. Een zuur kan dus niet "basischer" zijn dan een ander zuur.

De pH meet je met een pH-meter, pH-papier of indicatoren (Binas 52A).

## Zuren

**Zuren** geven $\ce{H+}$ af. Los komt dat ion niet voor: in water vormt zich meteen $\ce{H3O+}$.  

Zuren die je moet kennen:

|           Formule | Naam         |
| ----------------: | :----------- |
|       $\ce{HNO3}$ | Salpeterzuur |
|      $\ce{H2SO4}$ | Zwavelzuur   |
|    $\ce{CH3COOH}$ | Azijnzuur    |
| $\ce{H3O+ + Cl-}$ | Zoutzuur     |

**Zoutzuur** is de oplossing van waterstofchloride ($\ce{HCl}$) in water.  

De **waardigheid** van een zuur = het aantal $\ce{H+}$ dat het kan afstaan.  
- Bij anorganische zuren: vaak gelijk aan het aantal H-atomen in de formule.  
- Bij organische zuren: gelijk aan het aantal $\ce{-COOH}$-groepen.  

|           Formule |     Naam     | Waardigheid |
| ----------------: | :----------: | :---------- |
|       $\ce{HNO3}$ | Salpeterzuur | 1           |
|      $\ce{H2SO4}$ |  Zwavelzuur  | 2           |
|    $\ce{CH3COOH}$ |  Azijnzuur   | 1           |
| $\ce{H3O+ + Cl-}$ |   Zoutzuur   | 1           |

Een **geconcentreerd zuur** is het pure zuur, een **verdund zuur** is opgelost in water. In reactievergelijkingen noteer je dus altijd ook water. Voor zwavelzuur:  
$$\ce{H2SO4 + 2 H2O -> 2 H3O+ + SO4^{2-}}$$

## Basen

**Basen** nemen $\ce{H+}$ op.  

Basen die je moet kennen:

|         Formule | Naam                   |
| --------------: | :--------------------- |
|   $\ce{O^{2-}}$ | Oxide-ion              |
|      $\ce{OH-}$ | Hydroxide-ion          |
| $\ce{CO3^{2-}}$ | Carbonaat-ion          |
|    $\ce{HCO3-}$ | Waterstofcarbonaat-ion |
|   $\ce{S^{2-}}$ | Sulfide-ion            |
|      $\ce{NH3}$ | Ammoniak               |

Alle verbindingen die deze ionen bevatten, werken dus ook als base. Het aantal $\ce{H+}$ dat ze opnemen, is gelijk aan hun lading (behalve bij $\ce{NH3}$, die kan er 1 opnemen).

## Zuur-basereacties

Een zuur geeft $\ce{H+}$ af, een base neemt het op. Er wordt altijd het maximaal mogelijke aantal $\ce{H+}$ overgedragen.  

Algemeen:  
$$\ce{H3O+ + B- -> HB + H2O}$$

Voorbeelden:  
- Zoutzuur + natronloog: $\ce{H3O+ + OH- -> 2 ~ H2O}$  
- Zoutzuur + natriumoxide: $\ce{2 ~ H3O+ + O^{2-} -> 3 ~ H2O}$  

Controleer ook of er neerslag optreedt.  

Sommige ionen bestaan trouwens niet los in water:  
- $\ce{HCO3-}$ kan uiteenvallen in $\ce{H2O + CO2}$.  
- $\ce{O^{2-}}$ reageert direct met water: $\ce{O^{2-} + H2O -> 2 ~ OH-}$.  

## pH-rekenen

De pH van een zuur bereken je met:  
$$\text{pH} = -\log [\ce{H3O+}]$$

> Het aantal significante cijfers in de concentratie bepaalt het aantal decimalen van de pH.

Deze formule geeft ook de concentratie $\ce{H3O+}$ bij een bepaalde pH:  
$$[\ce{H3O+}] = 10^{-\text{pH}}$$

De pH van een base werkt anders. Van een base kun je namelijk niet direct de pH berekenen. Daarvoor moet je eerst de pOH berekenen:  
$$\text{pOH} = - \log [\ce{OH-}]$$
$$[\ce{OH-}] = 10^{-\text{pOH}}$$

Tussen pH en pOH geldt:  
$$\text{pH} + \text{pOH} = 14$$
