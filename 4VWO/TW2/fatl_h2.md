---
layout: default
title: FATL - H2 - Samenvatting
---

# Franse taal en literatuur: Hoofdstuk 2

## Het bijwoord

Een bijvoeglijk naamwoord zegt iets over een zelfstandig naamwoord (*la voiture rouge*, *la piscine confortable*, …). Een bijwoord zegt iets over een …

* **Werkwoord**  
  *Il conduit très **lentement*** (Hij rijdt erg langzaam)  
  *Lentement* (langzaam) zegt iets over een werkwoord (*conduit*)  
* **Bijvoeglijk naamwoord**  
  *Ces films sont **totalement** différents* (Deze films zijn totaal verschillend)  
  *Totalement* zegt iets over de *différents*
* **Een ander bijwoord**  
  *Ces films sont **vraiment** totalement différents* (Deze films zijn echt totaal verschillend)  
  *Vraiment* zegt iets over *totalement*  
* **Een hele zin**  
  ***Heureusement**, il a fait beau pendant nos vacances* (gelukkig was het mooi weer tijdens onze vakantie)  
  *Heureusement* zegt iets over de rest van de zin

Een bijwoord maak je door **bijvoeglijk naamwoord \+ \-ment**. Als het bijvoeglijk naamwoord niet op een klinker eindigt, gebruik je de vrouwelijke vorm.  
Als het bijvoeglijk naamwoord op *\-ent* of *\-ant* eindigt, wordt het bijwoord *\-emment* of *\-amment*.  
Er zijn een aantal onregelmatige bijwoorden:

| Bijvoeglijk naamwoord | Bijwoord | Vertaling |
| :---: | :---: | :---: |
| *bon* | *bien* | goed, lekker |
| *meilleur* | *mieux* | beter |
| *mauvais* | *mal* | slecht |
| *gentil* | *gentiment* | aardig, vriendelijk |
| *long* | *longtemps/longuement* | lang (tijd) |
| *rapide* | *vite/rapidement* | snel |

Er zijn ook een aantal bijwoorden die niet van bijvoeglijke naamwoorden zijn afgeleid, zoals ***beaucoup*** (veel), ***très*** (erg), ***trop*** (te veel), ***souvent*** (vaak) en ***parfois*** (soms).

De plaats van het bijwoord:

* **Bijwoord** zegt iets over een **bijvoeglijk naamwoord** of een **bijwoord** → **direct ervoor**  
* **Bijwoord** zegt iets over een **werkwoord** → **direct achter de persoonsvorm**  
* **Bijwoord** zegt iets over de **hele zin** → **aan het begin van de zin**

## Onregelmatige werkwoorden

|  | *connaître* (kennen) OOK *reconnaître* ((h)erkennen), *paraître* (lijken), *disparaître* (verdwijnen) | *servir* (dienen) OOK *dormir* (slapen), *sortir* (uitgaan), *partir* (weggaan), *mentir* (liegen), *sentir* (voelen) |
| :---: | :---: | :---: |
| *présent* | *je connais* | *je sers* |
|  | *tu connais* | *tu sers* |
|  | *il / elle / on connaît* | *il / elle / on sert* |
|  | *nous connaissons* | *nous servons* |
|  | *vous connaissez* | *vous servez* |
|  | *ils / elles connaissent* | *ils / elles servent* |
| *passé composé* | *j'ai connu* | *j'ai servi* |
| *imparfait* | *je connaissais* | *je servais* |
| *futur simple* | *je connaîtrai* | *je servirai* |
| *conditionnel* | *je connaîtrais* | *je servirais* |

Bij *sortir* en *partir* gebruik je in de ***passé composé*** **het hulpwerkwoord *être***.

## Herhaling werkwoordstijden

### **Passé composé**

De passé composé maak je met een hulpwerkwoord (vaak avoir, soms être) en een voltooid deelwoord.  
*Tu as parlé* → **Jij hebt gesproken**  
De volgende regels gelden voor de voltooid deelwoorden van regelmatige werkwoorden.  
 *\-er* → *\-é*; *\-re* → *\-u*; *\-ir* → *\-i*  
De voltooid deelwoorden van onregelmatige werkwoorden moet je kennen (*faire* → *fait*, *avoir* → *eu*, *être → été* en *vivre* → *vécu*).  
Als je *être* als hulpwerkwoord gebruikt, komt er soms een extra *\-e* en/of *\-s* achter het voltooid deelwoord.

### **Imparfait**

De imparfait is de onvoltooid verleden tijd. Je maakt deze tijd door *\-ons* van de nous-vorm te halen en er een uitgang achter te zetten.  
*Tu parlais* → **Jij sprak**  
Voor het werkwoord étre gebruik je de stam *ét-*. Voor avoir, faire en vivre gebruik je dezelfde regel als voor de regelmatige werkwoorden.

### **Conditionnel**

De conditionnel gebruik je om beleefdheid uit te drukken. Je maakt de conditionnel door de **uitgangen van de imparfait** achter het **hele werkwoord** te zetten.  
*Tu parlerais* → **Jij zou spreken**  
Bij de onregelmatige werkwoorden zet je geen uitgang achter het hele werkwoord, maar achter een andere vervoeging:  
avoir → *aur-*; vivre → *vivr-*; être → *ser-*; faire → *fer-*  
Bij de werkwoorden op \-re vervalt de \-e.

### **Futur simple**

De futur simple is de toekomende tijd. De futur simple maak je door een uitgang achter **het hele werkwoord** te zetten. **Deze uitgangen lijken op avoir.**  
*Tu parleras* → **Jij zal spreken**
De vertaling is dus niet met gaan, maar met zullen.  
Bij de onregelmatige werkwoorden zet je geen uitgang achter het hele werkwoord, maar achter een andere vervoeging:  
avoir → *aur-*; vivre → *vivr-*; être → *ser-*; faire → *fer-*  
Bij de werkwoorden op *\-re* vervalt de *\-e*.

## Het gebruik van de *imparfait* en de *passé composé*

Het gebruik van de *passé composé* en de *imparfait* is anders dan het gebruik van de voltooide tijd en de verleden tijd in het Nederlands.

De ***passé composé*** gebruik je om te vertellen wat er in het verleden is gebeurd. Een zin in de *passé composé* beantwoord steeds de vraag "en toen?". Het gaat om gebeurtenis met een duidelijk begin en einde. Je kunt het zien als een film; het is dynamisch.

De ***imparfait*** gebruik je om te vertellen hoe iets in het verleden was, niet om te zeggen wat er op een bepaald tijdstip gebeurde. Je beschrijft bijvoorbeeld een toestand, een gewoonte of een handeling die op een bepaald punt aan de gang was. Je kunt de *imparfait* zien als een foto; het is statisch en weergeeft een bepaalde status/toestand op 1 moment uit het verleden.

Bij sommige bijwoordelijke bepalingen hoort altijd een *passé composé* of een *imparfait*.

| *imparfait* |  | *passé composé* |  |
| :---: | :---: | :---: | :---: |
| *souvent* | vaak | *puis* | vervolgens |
| *toujours* | altijd | *alors* | toen |
| *quelquefois* | soms | *ensuite* | daarna |
| *autrefois* | vroeger | *(tout de suite) après* | (meteen) daarna |
| *tous les jours* | iedere dag | *tout à coup* | plotseling |
| *avant* | voorheen | *soudain* | plotseling |
| *d'habitude* | gewoonlijk | *l'année dernière* | vorig jaar |
