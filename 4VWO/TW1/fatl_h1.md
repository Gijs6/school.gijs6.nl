---
title: FATL - H1 - Samenvatting
indexname: FATL - H1
layout: default
---

# Franse taal en literatuur: Hoofdstuk 1

## Wederkerende werkwoorden

Wederkerende werkwoorden hebben een wederkerend voornaamwoord. Deze staat **voor het hele werkwoord**. Als er geen heel werkwoord in de zin staat, staat dit voornaamwoord **voor de persoonsvorm**.  
De zin *ik was me* wordt dus *je me lave*.  
Wederkerende werkwoorden vervoeg je in de passé **altijd met être**.

## Werkwoorden en tijden

### **Présent**

Je gebruikt de uitgangen voor de regelmatige werkwoorden op *\-er*, *\-ir* en *\-re*.

| *\-er* |  | *\-ir* |  | *\-re* |  |
| ----- | :---- | ----- | :---- | ----- | :---- |
| je | *\-e* | je | *\-is* | je | *\-s* |
| tu | *\-es* | tu | *\-is* | tu | *\-s* |
| il/elle/on | *\-e* | il/elle/on | *\-it* | il/elle/on | *\-* |
| nous | *\-ons* | nous | *\-issons* | nous | *\-ons* |
| vous | *\-ez* | vous | *\-issez* | vous | *\-ez* |
| ils/elles | *\-ent* | ils/elles | *\-issent* | ils/elles | *\-ent* |

De onregelmatige werkwoorden moet je kennen.

| faire (doen/maken) | avoir (hebben) | être (zijn) | vivre ((be)leven) |
| :---: | :---: | :---: | :---: |
| je fais | j’ai | je suis | je vis |
| tu fais | tu as | tu es | tu vis |
| il / elle / on fait | il / elle / on a | il / elle / on est | il / elle / on vit |
| nous faisons | nous avons | nous sommes | nous vivons |
| vous faites | vous avez | vous êtes | vous vivez |
| ils / elles font | ils / elles ont | ils / elles sont | ils / elles vivent |

### **Passé composé**

De passé composé maak je met een hulpwerkwoord (vaak avoir, soms être) en een voltooid deelwoord.  
*Tu as parlé*  **Jij hebt gesproken**  
De volgende regels gelden voor de voltooid deelwoorden van regelmatige werkwoorden: *\-er* → *\-é*, *\-re* → *\-u* en *\-ir* → *\-i*.  
De voltooid deelwoorden van onregelmatige werkwoorden moet je kennen (*faire* → *fait*, *avoir* → *eu*, *être → été* en *vivre* → *vécu*).  
Als je *être* als hulpwerkwoord gebruikt, komt er soms een extra *\-e* en/of *\-s* achter het voltooid deelwoord.

### **Imparfait**

De imparfait is de onvoltooid verleden tijd. Je maakt deze tijd door *\-ons* van de nous-vorm te halen en er een uitgang achter te zetten.  
*Tu parlais*  **Jij sprak**  
Voor het werkwoord étre gebruik je de stam *ét-*. Voor avoir, faire en vivre gebruik je dezelfde regel als voor de regelmatige werkwoorden.

### **Conditionnel**

De conditionnel gebruik je om beleefdheid uit te drukken. Je maakt de conditonnel door de uitgangen van de imparfait achter het **hele werkwoord** te zetten.  
*Tu parlerais*  **Jij zou spreken**  
Bij de onregelmatige werkwoorden zet je geen uitgang achter het hele werkwoord, maar achter een andere vervoeging:  
avoir → *aur-*   vivre → *vivr-*
être → *ser-*   faire → *fer\-*

### **Futur simple**

De futur simple is de toekomende tijd. De futur simple maak je door een uitgang achter **het hele werkwoord** te zetten. Deze uitgangen lijken op avoir.  
*Tu parleras*  **Jij zal spreken**
De vertaling is dus niet met gaan, maar met zullen.  
Bij de onregelmatige werkwoorden zet je geen uitgang achter het hele werkwoord, maar achter een andere vervoeging:  
avoir → *aur-*   vivre → *vivr-*
être → *ser-*   faire → *fer-*  
Bij de werkwoorden op *\-re* vervalt de *\-e*.

## De vergelijkingen

Voor het maken van vergelijkingen (**comparatif**) gebruik je *plus* (meer), *moins* (minder) of *aussi* (even), een bijvoeglijk naamwoord en *que* of *qu’* (bij een klinkerbotsing of *\-h*).  
*Victor est **plus sportif que*** *Thomas*.    *Victor is sportiever dan Thomas.*  
Je moet het bijvoeglijk naamwoord aanpassen aan het onderwerp.  
*Christine est **moins intelligente que** Raoul.*  *Christine is minder intelligent dan Raoul.*  
Een bijwoord hoef je niet aan te passen.  
Voor het maken van de overtreffende trap (**superlatif**) gebruik je *le*/*la*/*les* \+ *plus*/*moins*.  
Als het bijvoeglijk naamwoord normaal voor het werkwoord staat, doe je dat ook bij de overtreffende trap.  
*C'est la plus petite maison du monde.*   *Dat is het kleinste huis ter wereld.*  
Als het bijvoeglijk naamwoord normaal achter het werkwoord staat, doe je dat ook bij de overtreffende trap. Het lidwoord wordt herhaald.  
*Il est **le** garçon **le** plus sportif.*    *Hij is de meest sportieve jongen.*  
Een **bijwoord** maak je door bijvoeglijk naamwoord \+ *\-ment*. Als het bijvoeglijk naamwoord niet op een klinker eindigt, gebruik je de vrouwelijke vorm.  
