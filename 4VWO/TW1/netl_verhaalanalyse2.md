---
layout: default
title: NETL - Literatuur V2 - Samenvatting
test_code: 4A-NETL-T02
summary_type: summary2
summary_name: Tweede samenvatting
---

# Nederlandse taal en literatuur: Literatuur (verhaalanalyse) VERSIE 2

## Literatuur en lectuur

**Literatuur** gaat over alle soorten fictionele teksten: **proza** (verhalen, novellen en romans), **poÃ«zie** en drama. De mate waarin een verhaal literair is, hangt af van de **stijl**, de **diepere betekenislaag**, de **onvoorspelbaarheid** en de **originaliteit**. **Lectuur** is minder literair dan literatuur.

## Personages

De belangrijkste persoon in het verhaal is de **hoofdpersoon**. Andere personen zijn **bijfiguren**. Een bijzondere bijfiguur is de **tegenspeler**. Deze laat de hoofdpersoon optimaal tot zijn recht komen. Bijfiguren waarbij de rol belangrijker is dan de persoon zijn **typen**. Bij een **karikatuur** worden bepaalde (kenmerken van) typen overdreven. Een **round character** maakt een bepaalde ontwikkeling mee tijdens het verhaal. De hoofdpersoon is vaak een round character. Een **flat character** maakt geen ontwikkeling mee tijdens het verhaal. Als de hoofdpersoon een flat character is, spreek je van lectuur.  
Het **conflictmodel** is een veel voorkomend patroon van ontwikkeling in een verhaal: aan het begin is er een **evenwicht**, er ontstaat een conflict, de hoofdpersoon **ontwikkelt** zich om het probleem op te lossen en er ontstaat een oplossing (nieuw evenwicht).

## Perspectief

Het perspectief van een verhaal bepaalt wat je ziet, hoort, denkt en voelt.  
Bij het **ik-perspectief** worden de gebeurtenissen beschreven vanuit de ik-vorm.  
Bij het **hij-zij/perspectief** worden de gebeurtenissen beschreven vanuit de derde persoon: een verteller beweegt mee en beschrijft wat 1 personage doet, ziet, hoort, denkt, voelt enz.  
Bij het **auctoriaal** **perspectief** is er een alwetende verteller die niet deelneemt aan het verhaal (hij hangt erboven) en beschrijft wat er gebeurt. Het wordt dus niet heel nauwkeurig van 1 personage beschreven, maar van meerdere.  
Bij het **wisselend perspectief** wordt er gebruik gemaakt van verschillende perspectieven.

## Tijd

De **historische tijd** is de tijd waar het verhaal zich afspeelt. De **vertelde tijd** is de duur van het verhaal, de lengte in tijd van begin tot eind.  
Veel verhalen zijn niet chronologisch: er wordt heen en weer gesprongen tussen verleden, **vertelheden** en toekomst. Een **vertelwijze achteraf** (vertellend ik) is er een ik-persoon die gebeurtenissen uit het verleden beschrijft.  
Een **flashback** is een beschrijving van een gebeurtenis uit het verleden. Het hele verhaal gaat dan echt terug in de tijd. Bij een **terugwijzing** is er een korte referentie aan een gebeurtenis uit het verleden. Een **flashforward** is een beschrijving van een gebeurtenis die nog moet plaatsvinden. Het hele verhaal gaat dan echt naar de toekomst.  
Een **proloog** is een tekst voor het eerste hoofdstuk, met vaak een flashforward.  
Een **fabel** is een samenvatting in chronologische volgorde. Een **sujet** is een samenvatting in de volgorde van het boek.  
Een **tijdverdichting** is het weglaten van niet-belangrijke gebeurtenissen. Een **tijdvertraging** is een erg gedetailleerde beschrijving van alle gebeurtenissen. Bij een **tijdsprong** wordt een groot stuk in de tijd weggelaten.

## Motieven en thema's

**Motieven** zijn verhaalelementen die hinten naar de diepere betekenislaag. **Concrete motieven** staan expliciet in de tekst. **Abstracte motieven** staan niet letterlijk in de tekst. Vaak gaat het dan om een bepaalde sfeer of emotie die wordt opgeroepen. Een **verhaalmotief** is een opvallend herhalend motief. Een **klassiek motief** is een motief uit de literaire traditie.  
Het **onderwerp** beschrijft waar het boek over gaat. Het **thema** is datgene waarop de schrijver een visie heeft.

## Setting en spanning

**Setting** wordt bepaald door **plaats**, **tijd** en **omstandigheden**. De **ruimte** is de specifieke locatie van het verhaal. Ruimte kan zorgen voor sfeer, symboliek of karaktereigenschappen benadrukken.  
**Spanning** zorgt ervoor dat je verder wilt lezen. Spanning kan gemaakt worden door info weg te laten, doordat de lezer meer weet dan de personages, door **situationele spanning** (spannende situatie) door tijd, door perspectief, door **emotionele spanning** (meeleven met personage) of door **kritische spanning** (roept vragen op). De **spanningsboog** is de tijd tussen het stellen van vragen en het antwoord op die vragen.  
Bij een **informatieve** opening wordt alle informatie gepresenteerd voor het verhaal echt begint. Bij een **opening-in-de-handeling** kom je midden in het verhaal terecht.  
Bij een **open einde** zijn er onbeantwoorde vragen. Bij een **gesloten einde** niet.
