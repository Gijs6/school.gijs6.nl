---
layout: default
title: FATL - H4 - Samenvatting
test_code: 4A-FATL-T06
---

# Franse taal en literatuur: Hoofdstuk 4

## Persoonlijke voornaamwoorden

Een **persoonlijk voornaamwoord** kan voorkomen als onderwerp, lijdend voorwerp (COD) of meewerkend voorwerp (COI).

| **Onderwerp** | **Lijdend voorwerp (COD)** | **Meewerkend voorwerp (COI)** |
| ------------- | -------------------------- | ----------------------------- |
| *je*          | ***me / m'***              | ***me / m'***                 |
| *tu*          | ***te / t'***              | ***te / t'***                 |
| *il*          | ***le / l'***              | ***lui***                     |
| *elle*        | ***la / l'***              | ***lui***                     |
| *nous*        | *nous*                     | *nous*                        |
| *vous*        | *vous*                     | *vous*                        |
| *ils*         | ***les***                  | ***leur***                    |
| *elles*       | ***les***                  | ***leur***                    |

Om te bepalen welk persoonlijk voornaamwoord je moet gebruiken, moet je kijken naar de functie in de zin. Het meewerkend voorwerp kun je soms herkennen aan het voorzetsel *à* (of *aux*).

Als er in de zin een heel werkwoord staat, dan staat het persoonlijk voornaamwoord voor het hele werkwoord. Als er geen heel werkwoord in de zin staat, staat het persoonlijk voornaamwoord voor de persoonsvorm, ook bij de ontkenning.

*On interviewe **les téléspectateurs**.* $ \Rightarrow $ *On **les** interviewe.* (Lijdend voorwerp)  
*On pose des questions **aux téléspectateurs**.* $ \Rightarrow $ *On **leur** pose des questions.* (Meewerkend voorwerp)

### Benadrukt persoonlijk voornaamwoord

> We hebben dit niet gehad, maar het komt een aantal keren terug in de grammatica van de gebiedende wijs en bij de persoonlijke voornaamwoorden

Je gebruikt het benadrukt persoonlijk voornaamwoord in de volgende gevallen:

- na een **voorzetsel**
- als er **nadruk** op ligt
- na *c'est* of *ce sont*
- als er **geen werkwoord** bij staat

| ***moi***   | **mij, ik**   |
| ----------- | ------------- |
| ***toi***   | **jou, jij**  |
| ***lui***   | **hem, hij**  |
| ***elle***  | **haar, zij** |
| ***nous***  | **ons, wij**  |
| ***vous***  | **jullie, u** |
| ***eux***   | **hen, zij**  |
| ***elles*** | **hen, zij**  |

Voor ***on*** bestaat dus geen aparte vorm.

## Onregelmatige werkwoorden

|                     | ***mettre* (leggen, zetten, erover doen, aantrekken)** | ***dire* (zeggen)**  | ***décrire* (beschrijven)** | ***ouvrir* (openen), *offrir* (aanbieden)** |
| ------------------- | ------------------------------------------------------ | -------------------- | --------------------------- | ------------------------------------------- |
| ***présent***       | *je mets*                                              | *je dis*             | *je décris*                 | *j'ouvre*                                   |
|                     | *tu mets*                                              | *tu dis*             | *tu décris*                 | *tu ouvres*                                 |
|                     | *il / elle / on met*                                   | *il / elle / on dit* | *il / elle / on décrit*     | *il / elle / on ouvre*                      |
|                     | *nous mettons*                                         | *nous disons*        | *nous décrivons*            | *nous ouvrons*                              |
|                     | *vous mettez*                                          | *vous dites*         | *vous décrivez*             | *vous ouvrez*                               |
|                     | *ils / elles mettent*                                  | *ils / elles disent* | *ils / elles décrivent*     | *ils / elles ouvrent*                       |
| ***passé composé*** | *j'ai mis*                                             | *j'ai dit*           | *j'ai décrit*               | *j'ai ouvert*                               |
| ***imparfait***     | *je mettais*                                           | *je disais*          | *je décrivais*              | *j'ouvrais*                                 |
| ***futur simple***  | *je mettrai*                                           | *je dirai*           | *je décrirai*               | *j'ouvrirai*                                |
| ***conditionnel***  | *je mettrais*                                          | *je dirais*          | *je décrirais*              | *j'ouvrirais*                               |

Werkwoorden met een voorvoegsel, zoals *permettre*, vervoeg je vaak op dezelfde manier.

## De gebiedende wijs

De ***impératif*** (gebiedende wijs) heeft 3 vormen:

- Je richt je tot 1 persoon: *Arrêt!* (Stop!) (***Je*-vorm**)

- Je richt je tot jezelf **en** anderen: *Arrêtons!* (Laten we stoppen!) (***Nous*-vorm**)

- Je richt je tot anderen of tot een u: *Arrêtez!* (Stop!) (***Vous*-vorm**)

Als er bij de impératif in een bevestigende zin een voornaamwoord komt, zet je het erachter. Je verbindt de impératif en het voornaamwoord met een streepje.

*Tu achètes **le billet**?* $ \Rightarrow $ *Achète-**le**!*

*Me* en *te* veranderen in dit geval in *moi* en *toi* omdat de klemtoon er nu op valt.

Bij een impératif in een ontkennende zin staat het voornaamwoord er gewoon voor (*Ne m'invite pas!*).

De volgende werkwoorden hebben een onregelmatige vorm voor de gebiedende wijs.

|                                     | ***avoir*** | ***être*** | ***aller*** |
| ----------------------------------- | ----------- | ---------- | ----------- |
| **Tegen één persoon: jij**          | *aie*       | *sois*     | *va*        |
| **Tegen jezelf en andere personen** | *ayons*     | *soyons*   | *allons*    |
| **Tegen meer personen of 'u'**      | *ayez*      | *soyez*    | *allez*     |
