---
layout: summary
title: MAAT - H4 - Samenvatting 2
test_code: 4A-MAAT-T03
summary_type: summary2
summary_name: Tweede samenvatting
---

# Maatschappijleer: Hoofdstuk 4 (Pluriforme samenleving)

## Cultuur

Nederland is een **pluriforme samenleving**: een samenleving waarin veel verschillen bestaan tussen mensen in levensstijl, godsdienst en andere cultuurkenmerken.  
Onder het begrip **cultuur** vallen alle waarden, normen, gewoonten en andere aangeleerde cultuurelementen die mensen binnen een groep of samenleving met elkaar gemeen hebben. De eigenschappen en gedragingen die voorkomen uit cultuur noem je **cultuurkenmerken**, zoals de vrijheden, feestdagen en muziek.

Cultuur heeft meerdere functies:

- **Socialisatiefunctie**: de cultuur van een persoon bepaalt voor een deel zijn persoonlijkheid
- **Gemeenschappelijk referentiekader**: door cultuur begrijpen mensen elkaar beter en kunnen ze gedachten makkelijker uitwisselen, want ze hebben (deels) dezelfde normen en waarden
- **Gedragsregulering**: cultuur stuurt het gedrag van mensen waardoor het geordend en voorspelbaar verloopt

Binnen een samenleving heeft vrijwel elke groep een andere cultuur. Alsnog is er een **dominante cultuur**: alle cultuurkenmerken die de meerderheid van de bevolking met elkaar deelt en als vanzelfsprekend beschouwt. Binnen die dominante cultuur bestaan er weer kleinere **subculturen**: culturen waarin sommige cultuurkenmerken afwijken van de dominante cultuur.

Naast subculturen heb je ook **tegenculturen**: culturen van groepen die zich verzetten tegen (delen van) de dominante cultuur en die willen veranderen.

In een pluriforme samenleving is er veel **culturele diversiteit**: er bestaan veel subculturen en levensstijlen.  
Nederland is al lang een land van culturele verschillen, maar sinds de jaren 1960 is dit nog verder toegenomen. Dit hangt samen met een aantal factoren:

- Woonomgeving
- Generatie
- Maatschappelijke positie (vooral bepaald door opleiding, beroep en inkomen)
- Gender: culturele verschillen tussen mannen en vrouwen; hangt vaak samen met **rolpatronen**: stereotype verwachtingen
- Migratieachtergrond; door migratie zijn er in Nederland veel **etnische subculturen** (subculturen met cultuurkenmerken uit het land van herkomst)
- Religie

**Sociale cohesie** (onderlinge verbondenheid) is belangrijk voor een samenleving. Bij een sterke sociale cohesie zijn mensen bijvoorbeeld bereid rekening met elkaar te houden en er is meer onderling vertrouwen.

## Identiteit

**Socialisatie** is het onbewust aanleren van cultuurkenmerken van groepen waar iemand bij hoort. Dat gebeurt binnen **socialiserende instituties**: groepen die specifieke waarden, normen en gewoonten overdragen, zoals gezin, school, werk, geloofsrichting, vriendenkring, overheid en media.  
**Sociale controle** is de manier waarop mensen anderen stimuleren of dwingen zich aan normen te houden. Sociale controle bestaat uit **sancties** (niet per se negatief!).  
Uiteindelijk leidt sociale controle tot **internalisatie**: mensen gedragen zich automatisch zoals verwacht.

Door socialisatie ontwikkelt iedereen een eigen **persoonlijke identiteit**: het beeld dat iemand van zichzelf heeft. Deze persoonlijke identiteit bestaat voor een deel uit je **sociale identiteit**: het deel van de persoonlijke identiteit dat is afgeleid van de groepen en culturen waarmee je je verbonden voelt.

Wie je bent is een mengeling van **aangeboren eigenschappen** en **aangeleerde cultuurkenmerken**.

Cultuur is dynamisch, en verschilt in de loop van **tijd**, per **plaats** en per **groep**.

Er zijn volgens Geert Hofstede 5 **dimensies** waarin culturen voornamelijk verschillen:

- **Grote** vs. **kleine machtsafstand**  
  De mate waarin mensen met weinig macht accepteren dat de macht ongelijk verdeeld is  
  **Grote machtsafstand** $\rightarrow$ mensen zijn gehoorzaam, ze accepteren de machtsverdeling  
  **Kleine machtsafstand** $\rightarrow$ mensen zijn mondiger, ze accepteren de machtsverdeling niet
- **Individualisme** vs. **collectivisme**  
  De mate waarin individuen zich deel voelen van groepen  
  **Individualisme** $\rightarrow$ banden tussen individuen zijn vrij los  
  **Collectivisme** $\rightarrow$ veel sterke, hechte groepen
- **Masculiniteit** vs. **femininiteit**  
  De rolverdeling tussen mannen en vrouwen  
  **Masculiene cultuur** $\rightarrow$ de rolpatronen van mannen en vrouwen zijn duidelijk gescheiden  
  **Feminiene cultuur** $\rightarrow$ de taken tussen mannen en vrouwen zijn gelijker
- **Lage** vs. **hoge onzekerheidsvermijding**  
  De mate van angst voor de toekomst  
  **Lage onzekerheidsvermijding** $\rightarrow$ behoefte aan regels, duidelijkheid, voorspelbaarheid  
  **Hoge onzekerheidsvermijding** $\rightarrow$ minder behoefde op regels, uiteenlopende meningen worden geaccepteerd
- **Gerichtheid op de lange termijn** vs. **korte termijn**  
  De mate waarin de maatschappij is gericht op de toekomst of juist meer op het heden  
  **Gerichtheid op de lange termijn** $\rightarrow$ veel plannen, sparen  
  **Gerichtheid op de korte termijn** $\rightarrow$ behoefte aan resultaten op de korte termijn

Binnen het **cultuurrelativisme** zijn culturen gelijkwaardig en kun je het gedrag van leden van de cultuur alleen beoordelen op basis van de maatstaven van die cultuur.  
Binnen het **cultuuruniversalisme** ga je uit van het bestaan van universele waarden die voor heel de wereldbevolking gelden. Een voorbeeld hiervan zijn de mensenrechten uit de **Universele Verklaring van de Rechten van de Mens** (UVRM).  
Binnen het **etnocentrisme** bekijk je andere culturen vanuit je eigen cultuur.
