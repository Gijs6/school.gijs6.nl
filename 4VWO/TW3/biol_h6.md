---
title: BIOL - H6 - Samenvatting
indexname: BIOL - H6 (Soorten en populaties)
layout: default
---

# Biologie: Hoofdstuk 6 (Soorten en populaties)

## Soorten en verwantschap

De definitie van een **soort** was de overeenkomst in uiterlijke kenmerken en de mogelijkheid om vruchtbare nakomelingen te krijgen. Tegenwoordig wordt DNA gebruikt om de indeling van soorten te bepalen.
Soms is de grens tussen soorten niet duidelijk, zoals bij **hybriden**: levensvatbare kruisingen tussen verschillende soorten. Hybriden zijn vaak niet vruchtbaar.

Alle soorten worden ingedeeld op basis van verwantschap met andere soorten (**taxonomie**). De taxonomie plaatst organisme in steeds grotere groepen (**taxa**): organismen $ \rightarrow $ soorten $ \rightarrow $ geslachten $ \rightarrow $ families $ \rightarrow $ orden $ \rightarrow $ klassen $ \rightarrow $ afdelingen $ \rightarrow $ rijken $ \rightarrow $ domeinen. Hoe minder verwant 2 organismen aan elkaar zijn, hoe minder taxa ze delen.

Er zijn 3 domeinen: **archaea**, **bacteriën** en **eukaryoten**. De archaea zijn net als bacteriën eencelligen zonder kernmembraan. Hun cirkelvormig DNA ligt los in het grondplasma en het celmembraan bestaat uit 1 laag. Elk domein heeft een eigen type rRNA (ribosomaal RNA).

> "Er zijn 3 domeinen" is een beetje kort door de bocht. Wij leren de indeling van Carl Woese (dus archaea, bacteriën en eukaryoten), maar de indeling van domeinen, rijken, "supergroepen" en nog meer, is niet helemaal waterdicht, best wel verschillend en vooral heel verwarrend, maar "er zijn 3 domeinen" dekt (voor nu) de lading.

Soorten binnen variaties (rassen) maken geen deel uit van de taxonomie.

Elke beschreven soort krijgt een **wetenschappelijke naam** volgens de **binominale naamgeving**. Die bestaat uit 2 delen: de geslachtsnaam (met een hoofdletter) en de soortnaam (met een kleine letter), zoals *Pygoscelis papua* (ezelspinguïn). Soms staat er achter deze 2 delen nog een naam voor een **ondersoort** (een afgescheiden onderverdeling), zoals *Canis lupus familiaris* (hond).

## Populaties

Een **populatie** is een groep organismen van dezelfde soort in een bepaald gebied.
Manieren om een populatiegrootte te schatten:

- Tellen
  Vooral toepasbaar bij kleine populaties
- Schatten
  Zoals bij planten, je bepaalt dan het aantal bloemen per representatieve oppervlakte-eenheid en vervolgens de oppervlakte waar de plant groeit
- **Vangst-terugvangstmetode**
  Een aantal dieren vangen, die van een merkteken voorzien en vrijlaten ($n_1$)
  . Na een tijdje worden er weer een aantal dieren vangen ($n_2$), waarvan er waarschijnlijk een aantal een merkteken zullen hebben ($n_3$). Vervolgens kun je de populatiegrootte ($N$) schatten met de formule $N = \frac{n_1 \cdot n_2 }{n_3}$.

De populatiegrootte kan erg verschillen. Veranderingen van de populatiegrootte komen vooral door **geboorte**, **immigratie**, **sterfte** en **emigratie**.

Natuurlijke factoren hebben ook veel invloed op de populatiegrootte. Er is altijd 1 factor die de groei van een populatie het meest belemmert: de **beperkende factor**.

De maximale capaciteit van een gebied om voldoende voedsel en schuil- en nestplaatsen te leveren (waardoor de populatiegrootte constant blijft) is de **draagkracht** van een gebied.

# Natuurbeheer

**Natuurbeheer** is het beheren van natuurgebieden. Een van de doelen van natuurbeheer is het voorkomen van het uitsterven van soorten, en dus van de afname van de **soortensamenstelling**. Door de mens worden meer dan een miljoen soorten met uitsterven bedreigd.

Door menselijk handelen zijn veel leefgebieden van elkaar geïsoleerd: **versnippering**. Maatregelen als ecoducten kunnen gebieden weer **ontsnipperen**.

![Een ecoduct (img-medium)](images/biol_h6_ecoduct.jpg)

Ook kunnen dieren worden uitgezet om de natuur te beheren. Zo kunnen grazers (dieren die planten eten) worden ingezet om de leefomgeving aantrekkelijker te maken voor andere soorten. Een te groot aantal grazers kan echter voor een **verstoring** (een snelle en blijvende verandering in een ecosysteem).

Natuurbeheerders proberen soms soorten die waren verdwenen uit een gebied te **herintroduceren**: door uitzetting proberen een nieuwe levensvatbare populatie proberen te maken.

## Soorten en hun omgeving

Invloeden uit de levende natuur op organismen noem je **biotische factoren**, zoals roofdieren en planten. Invloeden die niet gekoppeld zijn aan organismen noem je **abiotische factoren**, zoals tempratuur, water en zonlicht.

Een leefomgeving die voldoet aan de specifieke biotische en abiotische eisen, noem je een **habitat** (voor planten kan ook het begrip **standplaats** worden gebruikt).

Voor iedere abiotische factor heeft elke soort **tolerantiegrenzen** (een soort maximum en minimum). Buiten deze grenzen blijft geen enkel individu leven. Veel organismen hebben, naast de tolerantiegrenzen, ook een **optimumgebied** voor abiotische factoren.
De tolerantiegrenzen en het optimumgebied kun je weergeven in een **tolerantiecurve**.

![Een tolerantiecurve](images/biol_h6_tolerantiecurve.jpg)

De **niche** van een stoort is de omschrijving hoe de soort de omgeving gebruikt en beïnvloedt.
Een **adaptatie** is een erfelijke aanpassing aan het uiterlijk of het gedrag die ontstaan door langdurige selectieprocessen. Deze adaptaties kunnen ontstaan door mutaties in het genoom.

# Relaties tussen soorten

**Herbivoren** zijn planteneters. De meeste planten overleven de schade die wordt aangericht door herbivoren. **Carnivoren**, vleeseters, moeten aan hun voedsel komen door **predatie** (het vangen en doden van prooi). **Omnivoren** zijn alleseters.

Als een soort een andere eet, spreek je van een **voedselrelatie**. Voedselrelaties kun je in een **voedselketen** zetten. Een voedselketen begint altijd met een producent (een plant of alg).
![Een voedselketen (img-medium)](images/biol_h6_voedselketen.jpg)
De pijlen binnen de voedselketen volgen de organische stoffen.
Je kunt ook meerdere voedselketens aan elkaar koppelen. Je krijgt dan een **voedselweb**

![Een voedselweb (img-medium)](images/biol_h6_voedselweb.jpg)


> Een voedselketen is dus gewoon van het ene organisme naar het andere, terwijl een voedselweb een overzicht is van alle onderlinge voedselrelaties.