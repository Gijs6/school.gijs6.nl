---
title: WISB - H4 - Samenvatting
indexname: WISB - H4 (Vergelijkingen en herleidingen)
layout: default
---

# Wiskunde B: Hoofdstuk 4 (Vergelijkingen en herleidingen)

## Getallenparen en stelsels

De algemene vorm van een lineaire vergelijking met $$x$$ en $$y$$ is $$ax+by=c$$. Uit deze verglijking kun je $$x$$ of $$y$$ vrijmaken.  
De getallenparen $$(x, y) = (4, -1)$$ en $$(x, y) = (-12, 5)$$ zijn oplossingen van de vergelijking $$3x+8y=4$$.  
Het getallenpaar $$(x, y) = (2, -1)$$ is zowel een oplossing van $$2x+y=3$$ als van $$x-2y=4$$. Je kunt ook zeggen dat $$(2, -1)$$ de oplossing is van het stelsel $$\left\{\begin{array}{left} 2x + y = 3 \\ x - 2y = 4 \\  \end{array}\right.$$. Om een stelsel op te lossen maak je eerst een vergelijking $$x$$ of $$y$$ vrij. Vervolgens substitueer je de formule voor de vrijgemaakte variabele in de andere vergelijking. Vervolgens gebruik je dit antwoord om de andere variabele te berekenen.

Je kunt stelsels ook oplossen door **elimineren door optellen of aftrekken**. Bij het stelsel $$\left\{\begin{array}{left} 8x+y=2 \\ 4x+y=5 \\  \end{array}\right.$$ trek je de vergelijkingen van elkaar af, want dan valt de $$y$$ weg. Kijk goed wat handiger is: optellen of aftrekken.  
Je kunt dit ook toepassen bij moeilijkere stelsels.

Je kunt stelsels ook oplossen door **elimineren na vermenigvuldigen**. Dan ga je eerst beide vergelijkingen vermenigvuldigen om er voor te zorgen dat er een variabele wegvalt bij het optellen of aftrekken.  
Bij het stelsel $$\left\{\begin{array}{left} 3x-4y=7 \\ 2x+3y=15 \\  \end{array}\right.$$ valt er na optellen of aftrekken geen enkele variabele weg. Maar als je de bovenste vergelijking met 2 vermenigvuldigt en de onderste vergelijking met 3, dan wel: $$\left\{\begin{array}{left} 3x - 4y = 7 \\ 2x + 3y = 15 \\  \end{array}\left|\begin{array}{cc} 2 \\ 3 \\  \end{array}\right|\right. = \left\{\begin{array}{left} 6x - 8y = 14 \\ 6x + 9y = 45 \\  \end{array}\right.$$
Je noteert de getallen waar je mee vermenigvuldigt tussen verticale strepen.

## Hogeregraadsvergelijkingen

De vergelijking $$x^2 = 5$$ heeft de oplossingen $$x=5$$ en $$x=-5$$. Je weet dat 5 de **tweedemachtswortel** van 5 is, want $$(\sqrt{5})^2$$. Bij het wortelteken staat eigenlijk een "verborgen 2": $$\sqrt{a} = \sqrt[2]{a}$$. Er zijn ook **hogeremachtswortels**, zoals derdemachtswortels. De vergelijking $$x^3 = 20$$ heeft als oplossing $$x=320$$.  
In de tabel zie je hoeveel oplossingen de verschillende hogeregraadsvergelijkingen hebben.

| $$x^n = a$$ | $$a > 0$$ | $$a < 0$$ | $$a = 0$$ |
| :---: | :---: | :---: | :---: |
| n is even | 2 oplossingen: $$x = \sqrt[n]{a}$$ en $$x = -\sqrt[n]{a}$$ | geen oplossing | 1 oplossing: $$x=0$$ |
| n is oneven | 1 oplossing: $$x = \sqrt[n]{a}$$ | 1 oplossing: $$x = \sqrt[n]{a}$$ | 1 oplossing: $$x=0$$ |

Sommige hogeregraadsvergelijkingen kun je algebraïsch oplossen door te ontbinden in factoren. Soms door een factor buiten haakjes te brengen of door te substitueren.

De **modulusvergelijking** $$ \left|x\right| = 5 $$ heeft als oplossing $$ x = 5 \vee x = -5 $$

## Regels binnen vergelijkingen

* $$ AB = 0 $$ geeft $$ A = 0 \vee B = 0 $$  
* $$A^2=B^2$$ geeft $$A=B \vee A=-B$$  
* $$AB=AC$$ geeft $$A=0 \vee B=C$$  
* $$AB=A$$ geeft $$A=0 \vee B=1$$  
* $$\frac{A}{B} = 0$$ geeft $$A=0 \wedge B \neq 0$$
* $$\frac{A}{B} = C$$ geeft $$A=BC \wedge B \neq 0$$
* $$\frac{A}{B}=\frac{C}{D}$$ geeft $$AD=BC \wedge B \neq 0 \wedge D \neq 0$$
* $$\frac{A}{B}=\frac{C}{B}$$ geeft $$A=C \wedge B \neq 0$$
* $$\frac{A}{B}=\frac{A}{C}$$ geeft $$(A=0 \vee B=C) \wedge B \neq 0 \wedge C \neq 0$$

## Wortelvergelijkingen en herleidingen

De 3 stappen voor het algebraïsch oplossen van wortelvergelijkingen zijn **isoleren**, **kwadrateren** en **controleren**. Eerst isoleer je de wortelvorm; je zet deze in het linker- of rechterlid en je haalt de rest naar het andere lid. Vervolgens kwadrateer je het linker- en rechterlid. Vervolgens zet je de verkregen uitkomsten in de oorspronkelijke vergelijkingen om te kijken of de uitkomst **voldoet**.

Bij het herleiden van een breuk kun je de teller en noemer ontbinden in factoren en vervolgens de teller en de noemer te delen door dezelfde factor.  
Bij het ontbinden kun je gebruik maken van de merkwaardige producten:

* $$A^2+2AB+B^2=(A+B)^2$$
* $$A^2-2AB+B^2=(A-B)^2$$  
* $$A^2-B^2=(A+B)(A-B)$$

Bij breuken moet je wel letten dat je niet deelt door 0. Bij de vergelijking $$\frac{x^2-2}{x+130}$$ moet dus gelden dat $$x+130 \neq 0$$, dus $$x \neq -13$$.

Bij het herleiden van breuken gebruik je de volgende regels:

* $$\frac{A}{B}+C=\frac{A+BC}{B}$$
* $$\frac{A}{B}+\frac{C}{D}=\frac{AD+BC}{BD}$$  
* $$A \cdot \frac{B}{C}=\frac{AB}{C} $$
* $$\frac{A}{B} \cdot \frac{C}{D}=\frac{AC}{BD}$$  
* $$\frac{A}{(\frac{B}{C})}=\frac{AC}{B}$$ mits $$C \neq 0$$ (*delen door een breuk is vermenigvuldigen met het omgekeerde*)
* $$\frac{(\frac{A}{B})}{C}=\frac{A}{BC}$$

De grafieken van inverse functies zijn elkaars spiegelbeelden in de lijn $$x = y$$. Dit noteer je als $$f=g^{inv}$$ en $$g=f^{inv}$$. Om een inverse functie te maken, vervang $$x$$ en $$y$$ in de formule en maak je de variabele die je wil vrij.
