---
layout: summary
---

# BI - H5 - TW1

## Zintuigen

Een zintuig is een orgaan die reageert op invloeden uit je omgeving: **prikkels** (zoals licht of geur). De zintuigcellen in zintuigen zetten de prikkels om in **impulsen**: elektrische signaaltjes naar je hersenen. Een **adequate prikkel** is een prikkel waar een bepaald zintuig gevoelig voor is.

| **Zintuig**       | **Ligging** | **Adequate prikkel** |
|-------------------|-------------|----------------------|
| Zichtszintuig     | In de ogen  | Licht                |
| Gehoorzintuig     | In de oren  | Geluid               |
| Evenwichtszintuig | In de oren  | Zwaartekracht        |
| Reukzintuig       | In de neus  | Geur                 |
| Smaakzintuig      | In de tong  | Smaak                |
| Warmtezintuig     | In de huid  | Warmte               |
| Koudezintuig      | In de huid  | Kou                  |
| Drukzintuig       | In de huid  | Druk                 |
| Tastzintuig       | In de huid  | Lichte aanraking     |

Met een **pijnpunt** (uiteinde van bepaalde zenuwen) kun je pijn waarnemen.

Je hersenen registreren alleen impulsen, als deze de **drempelwaarde** behalen. Hoe sterker een prikkel, hoe meer impulsen er worden verzonden: een hoge **impulsfrequentie**. Bij gewenning is je lichaam gewend aan een prikkel.

## Voelen

De huid bestaat uit de **opperhuid** en de **lederhuid**.

De opperhuid bestaat uit de **hoornlaag** (met dode cellen) en de **kiemlaag** (met levende cellen). De hoornlaag beschermt tegen ziekteverwekkers, uitdroging en beschadiging. In de **haarzakjes** zitten haren en **talgklieren** (die zorgen voor soepelheid). In de hoornlaag zitten wel bloedvaten, in de kiemlaag niet.

In de lederhuid zitten zintuigen: de warmte-, koude-, druk- en tastzintuigen. Zweetklieren zorgen voor afkoeling van het lichaam. In de lederhuid zitten ook haarspiertjes.

Het **onderhuidse bindweefsel** is vet dat isolerend werkt.

Een **brandwond** is een huidbeschadiging die veroorzaakt wordt door warmte, chemicaliÃ«n of elektriciteit.

## Ruiken en proeven

Het **reukzintuig** zit in het neusslijmvlies bovenin je **neusholte**. Verschillende types **reukzintuigcellen** zijn gevoelig voor verschillende geuren.

In je tong liggen **groeven** (een soort kuiltjes). Hierin liggen smaakknopjes die 5 verschillende smaken kunnen onderscheiden: zoet, zout, zuur, bitter en umami.

## Horen

Je **oorschelp** vangt geluiden op, en geleidt deze vervolgens naar je **trommelvlies** via je **gehoorgang**. In je gehoorgang liggen **oorsmeerkliertjes**, waar oorsmeer wordt gemaakt. Het trommelvlies gaat samen met het geluid trillen. Je **gehoorbeentjes** (**hamer**, **aanbeeld**, **stijgbeugel**) geven de trillingen door aan een **vlies** in het **slakkenhuis**. In het slakkenhuis gaat een vloeistof trillen. Deze trillingen worden door **gehoorzintuigcellen** omgezet in impulsen.

De **buis van Eustachius** verbindt de **trommelholte** met de **keelholte**. Deze zorgt voor een gelijke luchtdruk aan beide zijden van het trommelvlies.

## Zien

Je wenkbrauwen zorgen ervoor dat vocht niet in je ogen loopt. Je wimpers beschermen je ogen tegen vuil en fel licht. De traanklieren produceren traanvocht, wat de ogen reinigt. Je oogspieren draaien je oog in de gewenste richting. Aan de voorkant van je oog ligt het **hoornvlies**: een beschermende, stevige laag.

Je ogen zijn vooral gevuld met een soort gelei: het **glasachtig lichaam**. Achter de iris en pupil ligt de **lens**, die ervoor zorgt dat je scherp kan zien.

De buitenkant van het oog bestaat uit het **harde oogvlies** (voor stevigheid en bescherming), het **vaatvlies** (met veel bloedvaten) en het **netvlies** (met zenuwcellen).

Recht tegenover je pupil ligt de **gele vlek**: een plek waar je erg scherp kan zien. De **blinde** **vlek** (de plek waar je oogzenuw je oog verlaat) bevat helemaal geen zintuigcellen.

Je hebt 2 typen zintuigcellen in je oog: **kegeltjes** en **staafjes**:

|  | **Staafjes** | **Kegeltjes** |
|----|----|----|
| Functie | Zwart/grijs/wit contrasten kunnen zien | Kleuren kunnen zien |
| Drempelwaarde | Laag | Hoog |
| Plek | Overal, behalve in de gele vlek | Vooral in de gele vlek en de buurt daarvan |

Je pupil wordt groter bij weinig licht, en kleiner bij veel licht: je **pupilreflex**. Dit is om schade aan je ogen te voorkomen.

Licht valt omgekeerd op je netvlies. Daarom wordt dit beeld weer omgedraaid door je hersenen.

Iemand die **<u>bij</u>ziend** is kan alleen dicht<u>bij</u> goed zien, doordat de oogbol te langwerpig is.

Iemand die **<u>ver</u>ziend** is, kan alleen in de <u>ver</u>te goed zien, doordat de oogbol te plat is.

## Het zenuwstelsel

Het **zenuwstelsel** bestaat uit het **centrale zenuwstelsel** (hersenen en ruggenmerg) en je zenuwen. De zenuwen verbinden het hele lichaam met het centrale zenuwstelsel.

Het zenuwstelsel verwerkt impulsen, en bedient spieren en klieren.

Een zenuwcel bestaat uit een cellichaam met celkern, uitlopers die naar het cellichaam toe geleiden, en uitlopers die van het cellichaam af geleiden. Verschillende uitlopers liggen bij elkaar in een **zenuw**.

**Gevoelszenuwcellen** geleiden impulsen van zintuigen naar het centrale zenuwstelsel. De cellichamen liggen vaal vlak bij het centrale zenuwstelsel. Ze hebben 1 lange, naar de zintuigcel toe lopende uitloper.

**Bewegingszenuwcellen** geleiden impulsen van het centrale zenuwstelsel naar spieren of klieren. De cellichamen liggen in het centrale zenuwstelsel. Ze hebben 1 lange, van de zintuigcel af lopende uitloper.

**Schakelcellen** geleiden impulsen binnen het centrale zenuwstelsel, en zijn onderling verbonden met uitlopers. Ze verbinden gevoelszenuwcellen met bewegingszenuwcellen.

Alle bewuste reacties gaan via de hersenen. Een **reflex** is een snelle, onbewuste reactie op een prikkel. Dit is vaak om het lichaam te beschermen, zoals de ooglidreflex.

De **reflexboog** is de weg die impulsen afleggen bij een reflex:

1. Impulsen ontstaan in zintuigcellen

2. De impulsen worden via zenuwen naar schakelcellen geleid

3. Schakelcellen geleiden impulsen direct door naar de zenuwen die verbonden zijn met spieren

4. Deze zenuwen geleiden impulsen naar spieren, waardoor ze samentrekken

5. De schakelcellen geven ook impulsen naar de hersenen, waardoor je je bewust wordt van de prikkel.

## Gedrag

**Gedrag** bestaat uit alle handelingen die een organisme doet. Een **gedragsketen** is een verzameling van handelingen die in een bepaalde volgorde worden uitgevoerd.

Gedrag wordt veroorzaakt door prikkels. Een **respons** is een reactie op een prikkel. Een **inwendige prikkel** ontstaat binnen je lichaam, en een **uitwendige prikkel** niet. **Motivatie** is de bereidheid om te reageren op prikkels.

Gedrag kan **aangeboren** (sinds je geboorte) en **aangeleerd** zijn. Gedrag tussen soortgenoten onderling is **sociaal gedrag**. Een prikkel of handeling bij sociaal gedrag is een **signaal**.

**Waarden** zijn dingen die mensen belangrijk vinden in het leven. **Normen** zijn regels die veel mensen hebben.

Het feitelijke gedrag dat je waarneemt, is een **observatie**. Jouw mening/inzicht over dit gedrag is een **interpretatie**.

## Hormonen en regelen

**Hormonen** regelen de werking van organen. Hormoonklieren geven hormonen af aan het bloed. Belangrijke hormoonklieren zijn de hypofyse, de schildklier, de eilandjes van Langerhans, de bijnieren en de teelballen.

De eilandjes van Langerhans liggen in de alvleesklier, en zorger ervoor dat er niet te veel of te weinig **glucose** in het bloed zit. Door insuline te produceren wordt glucose omgezet in **glycogeen**, en daalt het **glucosegehalte**. Door **glucagon** wordt glycogeen juist omgezet in glucose, om het glucosegehalte te laten stijgen. Deze manier van bijsturen heet **terugkoppeling**.

De bijnieren geven **adrenaline** af als je boos of bang bent, of als je schrikt. Hierdoor gaat het hartritme omhoog, en het lichaam wordt klaargemaakt voor een snelle reactie.
