---
layout: summary
---

# EC - H1 - TW1

## Wat je nodig hebt

**Basisbehoeften** of **primaire behoeften** zijn alle dingen die je nodig hebt om te kunnen leven, zoals eten, drinken en onderdak. Behoeften die je leven prettiger maken, zijn **secundaire behoeften**, zoals snoep of een laptop.

Je hebt niet altijd genoeg **middelen** (tijd en geld) om aan al je behoeften te voldoen: **schaarste**. Bij schaarse goederen heb je middelen nodig om het te maken, maar bij **vrije goederen** niet.

Als je iets koopt om in een behoefte te voorzien, ben je aan het **consumeren**.

**Goederen** zijn tastbare producten die in iemands behoeften voorzien. Gebruiksgoederen kun je meerdere keren gebruiken (zoals een beker), verbruiksgoederen kun je maar 1 keer gebruiken (zoals een krentenbol).

Behoeften zijn **alternatief aanwendbaar** als je verschillende mogelijkheden hebt om je middelen (tijd en geld) te gebruiken.

## Inkomsten en uitgaven

Je hebt 3 types **inkomen**: **Inkomen uit arbeid** (salaris voor werk), **inkomen uit bezit** (zoals rente of huur van een pand) en **overdrachtsinkomen** (geld zonder tegenprestatie, zoals zakgeld).

**Vaste lasten** zijn uitgaven die je met regelmaat betaalt, zoals een verzekering. **Huishoudelijke uitgaven** zijn alledaagse uitgaven, zoals boodschappen. **Incidentele uitgaven** zijn uitgaven die niet vaak voorkomen, zoals een vakantie.

Om je inkomsten en uitgaven te kunnen bekijken, kun je een **begroting** maken. Dit doe je over een bepaalde periode, zoals een week of een jaar. Hiernaast zie je hoe je bedragen omrekent tussen weken en maanden.

Op een **budgetlijn** kun je zien hoeveel iemand van 2 producten kan kopen, met een bepaald budget. Als je €10 hebt, en donuts kosten €2, en croissants kosten €0,50, kun je dus bijvoorbeeld 3 donuts en 8 croissants kopen, maar ook 1 donut en 18 croissants. Hiernaast zie je hoe je dit kan berekenen. Je berekent altijd het maximum aantal van producten, tot aan het budget.

## De waarde van geld

Het ruilen van goederen voor andere goederen is **directe ruil**. Een **ruilmiddel** kun je gebruiken om dingen mee te ruilen: **indirecte ruil**.

Geld heeft verschillende functies: als **ruilmiddel**, **rekenmiddel** (voor de waarde van producten) en als **spaarmiddel** (om te bewaren voor later).

Een ruilmiddel heeft een aantal **technische vereisten**: het moet draagbaar, deelbaar, houdbaar en moeilijk te reproduceren zijn. Als het vertrouwen in geld ophoud, krijg je **fiducie**.

Contant geld is **chartaal**, en digitaal geld is **giraal**. De **extrinsieke waarde** is de gebruikswaarde, dus de waarde van alles wat je ermee kan doen. De **intrinsieke** **waarde** de materiële waarde, dus de waarde van de grondstoffen in het product.

## De waarde veranderd

De **koopkracht** (of **reële inkomen**) is de hoeveelheid producten die je kunt kopen voor een bepaald bedrag.

**Inflatie** is de gemiddelde prijsstijging van goederen over een bepaalde periode.

Het **nominale inkomen** is het bedrag dat je als inkomen ontvangt.

Een **indexcijfer** laat een procentuele verandering zien ten opzichte van het basisjaar. Het basisjaar heeft altijd het indexcijfer 100. Als een prijs 23% is gestegen t.o.v. het basisjaar, is het indexcijfer 123.

Je kunt koopkracht, het nominale inkomen en de inflatie berekenen met de formule hiernaast.

## Producten produceren

Bedrijven **produceren** goederen en diensten, in ruil voor geld.

Alles wat een producent toevoegt aan een ingekochte grondstof is de **toegevoegde waarde**. Alle bedrijven die iets toevoegen aan de productie van een product staan in de **bedrijfskolom**. Vaak wordt in elke stap van de bedrijfskolom iets toegevoegd aan de prijs.

De totale waarde van verkochte producten is de **omzet**. De **afzet** is het aantal verkochte producten. Een deel van de kosten bestaat uit de **inkoopwaarde van de omzet**: de prijs van de inkoop van producten of grondstoffen. Je hebt **winst** als er meer opbrengsten zijn dan kosten, anders heb je **verlies**.

Als bedrijven doen aan **maatschappelijk verantwoord ondernemen (MVO)**, houden ze rekening met mens en milieu.
